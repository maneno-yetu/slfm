Katika kanuni hii, isipokuwa kama itaelezwa vinginevyo- "mahakama" maana yake mahakama yenye mamlaka ya kusikiliza kesi husika; "nyumba ya kuishi" inajumuisha nyumba yoyote au sehemu ya nyumba ambayo kwa wakati huu inatumiwa na mwenye nyumba au na mpangaji wake kwa ajili ya makazi yake mwenyewe, familia yake, au watumishi wake au yeyote kati ya hao na haijalishi kama mara kwa mara imekuwa haitumiki; jengo au sehemu ya jengo linalopakana au lililoko ndani ya nyumba ya kuishi litachukuliwa kuwa ni sehemu ya nyumba ya kuishi iwapo kutakuwa kuna mawasiliano kati ya jengo hilo au sehemu ya nyumba hiyo na nyumba ya kuishi, iwe mara baada ya, au kwa njia iliyofunikwa au iliyowazi kupitia kutoka sehemu moja kwenda nyingine, lakini sio vinginevyo; "dhara" maana yake ni dhara la mwilini, ugonjwa au ulemavu uwe wa kudumu au wa muda. " dhara ya hatari" maana yake ni dhara linalohatarisha maisha; "dhara kubwa" maana yake ni dhara ambalo linaweza kulemaza au ni dhara kubwa linaloweza kudhuru afya moja kwa moja au sehemu au kuleta kilema cha kudumu au kuleta jeraha lolote la kudumu au kudhuru sehemu yoyote ya nje au ndani ya mwili, kiungo au kudhuru akili; "shauri la kimahakama" litajumuisha shauri lolote ambalo litapelekwa mbele ya mahakama, baraza, tume au mtu au mtu yeyote ambaye au mbele yake ushahidi unaweza kuchukuliwa kwa kiapo; "kujua" inapotumiwa kwa neno lolote litakuwa na maana na kuonyesha hali ya kufahamu tabia ya kitu hicho kilichotokea au kilichotumiwa; "serikali za mitaa" maana yake ni serikali za mitaa zilizoanzishwa kwa mujibu wa sheria; " kilema" maana yake ni kuharibu au kulemaza kwa kudumu sehemu yoyote ya kiungo cha nje au ndani ,, kiungo au akili; "fedha" inajumuhisha noti za benki, sarafu, hundi na hati ya idhini ya fedha na amri nyingine, idhini au maombi ya malipo ya fedha; "usiku" au "wakati wa usiku" maan yake ni kipindi kati ya saa moja jioni na saa kumi na mbili asubuhi; “kosa” maana yake ni kufanya kitendo au kujaribu kufanya kitendo na kinachokiuka sheria; “mtu” na “mmiliki” na maneno yanayofanana na hayo yanapotumika kuhusiana na mali yatajumuisha pia mashirika ya aina zote na ushirika wowote wa watu wanaoweza kumiliki mali, na pale inapotumika itahusisha pia Serikali; "mtu aliyeajiriwa kwenye utumishi wa umma " maana yake ni mtu yeyote anayefanya kazi katika mojawapo ya ofisi zifuatazo au ambaye anafanya shughuli za ofisi hizo , awe kama msaidizi au vinginevyo, yaani:ofisi yoyote ya umma, ikijumuisha ofisi ya Rais, na ofisi yoyote ambayo uwezo wa kumteua mtu au kumuondoa umewekwa kwa Rais au uko kwa Tume au Bodi ambayo Raisanakasimu mamlaka ya kazi zake alizopewa au kama imeanzishwa kwa mujibu wa sheria yoyote kwa madhumuni ya au kufanya uteuzi kwenye ofisi yoyote; ofisi yoyote ambayo, mtu ameteuliwa au kuchaguliwa kwa mujibu wa sheria yoyote; ofisi yoyote ya umma , ambayo mamlaka ya kumteua au kumwondoa imewekwa kwa mtu au watu wanaoshika ofisi za aina yeyote ikijumuisha zile zilizotajwa katika aya ya (i) au (ii) au (iv) ofisi yoyote ya msuluhishi au muamuzi katika shauri au jambo lolote lililopelekwa kwa msuluhishi kwa amri au uamuzi wa mahakama, au kwa mujibu wa sheria yoyote; Na pia itamaanisha watu wafuatao:mtu yeyote aliyeajiriwa na serikali za mitaa; mtu yeyote aliyeajiriwa na aliye katika utumishi wa shirika lolote la umma lililoanzishwa kwa mujibu wa Sheria ya Mashirika ya Umma ambalo si kwa mujibu wa Sheria ya Makampuni ambayo inamilikiwa na Serikali au kampuni tanzu ya shirika la umma;. "kumiliki", " kuwa katika umiliki wa kitu "au" kumiliki kitu" kunajumuisha: sio tu kumiliki kitu cha mtu binafsi bali pia kwa kujua kuwa unamiliki au kitu kinachohusika kiko chini ya miliki au kuwa na kitu chochote mahali (kiwe kinamilikiwa na au kiko chini ya mtu binafsi au la] kwa matumizi ya mtu binafsi au mtu mwingine yeyote iwapo kuna watu wawili au zaidi, na mmoja au zaidi ya mmoja kati yao kwa ufahamu na idhini ya wenzake anahodhi au kumiliki au wanahodhi au kumiliki, kutachukuliwa kuwa kimechukuliwa na kunahodhiwa au kumilikiwa na kila mmoja au wote kwa pamoja; "mali" itajumuisha pia kila kitu chenye uhai au kisicho na uhai ambacho kinaweza kumilikiwa; "umma" inamaanisha sio tu watu wote wa Tanzania Bara, lakini pia watu wanaoishi au wanaotumia sehemu yoyote husika au idadi yoyote ya watu hao na pia inajumuisha watu wengine ambao hawatambuliki kama itakavyoweza kuadhiriwa na mwenendo juu ya tabia au kitendo kinachohusika; "sehemu za umma" au "majengo ya umma" inajumuisha njia yoyote ya umma na jengo lolote, mahali au chombo chochote cha kusafiria ambacho kwa wakati huu, watu wana haki au wanaruhusiwa kuingia bila ya sharti au kwa sharti la kulipa chochote, na jengo lolote au mahali ambapo kwa wakati huu litatumiwa kwa ajili ya mikutano ya hadhara au ya mikutano ya kidini; au mikusanyiko au kwenye mahakama iliyo wazi; "njia ya umma" unajumuisha njia yoyoe ipitwayo, mahali pa soko,eneo mtaa, , daraja au barabara nyingineyo ambayo inaruhusiwa kutumiwa na watu; "hadharani pale inapotumika katika kitendo lina maana iwapo kinatendwa mahali popote pa hadhara ambapo vyaweza kuonekana na mtu yeyote iwapo mtu huyo yupo katika mahali pa hadhara; au kama kinatendeka mahali popote pasipokuwa pa hadhara ambapo kunauwezekano wa kuonekana na mtu yeyote aliyeko mahali pa hadhara; "toa tamshi" inajumuisha kutumia au kshughulika na kujaribu kutumia au kushughulikia na kumjaribu mtu yeyote kutumia ,kushughulikia au kukitenda juu ya kitu hicho; "dhamana yenye thamani" inajumuisha na nyaraka yoyote ile ambayo ni mali ya mtu yeyote na ambayo ni ushahidi wa umiliki wa mali yoyote au haki ya mtu yeyote kudai au kupokea mali yake iliyopotea; "chombo" kinajumuhisha meli, mashua na kila aina ya chombo kinachotumika kwenye mito, maziwa, majini au inajumuisha chombo cha usafiri wa anga; "jeraha" maana yake ni mchanjo au kutoboka ambako kunagawa au unatoboa sehemu yoyote ya nje ya mwili ; na sehemu yeyote ya nje ya mwili kwa madhumuni ya ufafanuzi huu ambayo inaweza kuguswa bila ya kugawa au kutobowa na shemu nyingine ya mwili. SURA YA TATU MATUMIZI YA KANUNI HII YA ADHABU Mipaka ya Mamlaka za mahakama za Tanzania Bara Sheria Na. 31 ya 1966 Nyongeza ya Pili; Sheria Na. 14 ya 1980 k. 5 6. Mamlaka ya Mahakama za Tanzania Bara kwa madhumuni ya kanuni hii, zitafikia mpaka; sehemu yoyote ndani ya Tanzania Bara na sehemu yake ya bahari ; kosa lolote lililotendwa na raia yeyote wa Tanzania Bara katika sehemu yoyote nje ya Tanzania Bara; na kosa lolote litakalotendwa na mtu yeyote ndani ya ndege iliyosajiliwa Tanzania Bara. Makosa yatendwayo kwa kiasi Fulani ndani ya mamlaka na kwa kiasi fulani nje ya mamlaka.Endapo kitendo kitafanyika ndani ya mamlaka ya mahakama, kitakuwa ni kosa dhidi ya kanuni hii, na sehemu ya kitendo hicho kimetendwa ndani ya mamlaka na nje kidogo ya mamlaka ya mahakama kila mtu ambaye yupo ndani ya mamlaka ya mahakama ametenda sehemu ya kitendo hicho anaweza kushitakiwa na kuhukumiwa chini ya Kanuni hii kwa namna ile ile kana kwamba kitendo kile chote kilitendwa ndani ya mamlaka hayo. SURA YA NNE KANUNI ZA KUHUSU UWAJIBIKAJI WA KIJINAI Kutokujua sheria Kutokujua sheria hakuwezi kuwa ni sababu ya kusamehewa kwa kutenda au kutokutenda kitendo chochote ambacho kitakuwa ni kosa isipokuwa kujua sheria kwa mkosaji kutachukuliwa kwamba ni kielelezo cha kosa. Kudai haki kwa nia njema Mtu hatawajibika kwa kosa la kijinai kutokana na na kosa linalohusiana na mali iwapo kitendo kilichofanyika au kilichoachwa kufanywa naye kuhusiana na mali hiyo kilifanywa kwa nia njema ya kudai haki na bila ya nia ya kuiba. Uhusiano wa dhamira au nia Kulingana na masharti yaliyotajwa katika Kanuni hii kuhusiana na vitendo vya uzembe na kuacha kufanya, mtu hatawajibika kwa kosa la kijinai kwa kutenda au kuacha kutenda jambo ambalo limetokea bila ya idhini yake, au kwa tukio lililotokea kwa bahati mbaya. Isipokuwa pale ambapo nia ya kusababisha matokeo fulani yametamkwa kuwa ni kielelezo kinachopelekea kutendeka kwa kosa, kwa ukamilifu wa kosa zima au sehemu ya kosa,kwa kutenda au kutotenda, matokeo yaliyokusudiwa kusababishwa na kutenda au kutotenda hayatahesabiwa. Isipokuwa kama imetamkwa vinginevyo, kwa nia ambayo mtu amemshawishi kutenda au kuacha kutenda kitendo, au kujenga dhamira, haitakuwa na umuhimu katika kuhusika kwake kwenye makosa ya kijinai. Dhania isivyo kweli Mtu ambaye anatenda au anaacha kutenda kitendo kwa nia njema na kwa sababu za msingi, lakini kwa kukosea, kwa kuamini kuwepo kwa hali yoyote ya vitu, hatawajibika kwa kosa la kijinai kwa kitendo au kutotenda zaidi ya kiwango kuliko kama hali halisi ya vitu ilikuwa kama alivyoamini.Kutumika kwa kanuni hii kunaweza kuondolewa kwa maelezo au masharti yasiyowazi kwenye sheria inayohusiana na jambo husika. Kuchukuliwa kuwa na akili timamu Kila mtu atachukuliwa kuwa na akili timamu, na atachukuliwa kuwa na akili timamu wakati wote mpaka pale itakapothibitishwa vinginevyo. Ugonjwa wa akili Sheria Na. 31 ya 1997 Jedwali Mtu hatawajibika kwa kutenda kosa la kijinai kwa kitendo au kuacha kutenda iwapo wakati wa kutenda kitendo hicho au kuacha kutenda alikuwa katika hali ya ugonjwa wowote unaoathiri akili yake ambapo:hawezi kujua kitu anachokitenda;hawezi kutambua kwamba hapaswi kutenda au kufanya jambo husika; au hana uwezo wa kuzuia kitendo au kuacha kutenda. Mtu atachukuliwa kuwa ametenda kosa la jinai kwa kutenda au kutotenda kitendo ingawaje akili yake itakuwa imeathiriwa na magonjwa, kama ugonjwa ule haukumletea mojawapo au madhara yaliyotajwa ndani ya aya ya kifungu kidogo kwa kufanya au kutokufanya. Ulevi Isipokuwa kama kimetamkwa katika kifungu hiki, kulewa hakutachukuliwa kuwa ni utetezi katika kosa lo lote la jinai.Kulewa kutakubaliwa kuwa utetezi kwa shitaka lo lote la jinai kama kwa sababu mtu atashitakiwa wakati wa kutenda au kutotendeka alikuwa hatambui kitu atendacho na:hali ya kulewa huko kulisababishwa bila ya hiari yake kwa makusudi au kwa kitendo cha uzembe wa mtu mwingine; au mtu anayeshitakiwa kwa sababu ya ulevi , matatizo ya akili kwa muda au vinginevyo wakati anatenda au kuacha kutenda. Pale utetezi chini ya kifungu kidogo utatolewa, na kama kesi itaangukia chini ya ya kifungu kidogo hicho mshtakiwa atafutiwa mashitaka na kama kesi itaangukia kwenye aya ya ya kifungu kidogo hicho masharti ya kanuni hii na ya Kanuni ya Mwenendo wa Jinai kuhusu wenda wazimu yatatumika.Kulewa kutachukuliwa maanani kwa madhumuni ya kutambua kama mtu aliyetenda kosa hilo alilifanya kwa kukusudia, maalum au vinginevyo, ambayo kama lisingetendeka lisingelichukuliwa kuwa ni kosa la jinai. Kwa madhumuni ya kifungu hiki “kulewa” kutachukuliwa kujumuisha hali iliyosababishwa na madawa ya kulevya (nakotiki) au madawa yenye ulevi. Umri mdogo Sheria Na. 4 ya 1998 kif. 4 15Mtu mwenye umri chini ya miaka kumi anachukuliwa kuwa hawezi kuwajibika kijinai kwa kutenda au kutotenda kosa. Mtu mwenye umri wa chini ya miaka kumi na mbili hatawajibika na kosa lolote la kijinai kwa kutenda au kutotenda jambo, isipokuwa kama itathibitishwa kwamba wakati wa kutenda au kuacha kutenda kitendo hicho alikuwa na uwezo wa kujua kwamba hapaswi kukitenda au kuacha kukitenda. Mwanaume mwenye umri wa chini ya miaka kumi na mbili atachukuliwa kuwa hawezi kufanya tendo la ndoa. Kinga ya jumla kwa Maafisa . Sheria Na 2 ya 1970 16. Isipokuwa kama itaelezewa kwenye Kanuni hii, hakuna kitendo aujambo litakalofanywa au kuacha kufanywa na afisa wa mahakama ata kama kufanya au kuacha kufanya au kuacha kufanya kwa makusudi ambacho kutimiza kazi zake zihusuzo mahakama,zitampelekea kutiwa hatiani kwa afisa wa mahakama kwa kutenda au kuacha kutenda.. Shurutisho. Mtu hatawajibika kwa kosa la jinai kwa kosa kama kosa hilo limefanywa na wakosaji wawili au zaidi, na iwapo kitendo hicho kimetendwa au kimeachwa kutendwa kwa sababu tu kwa kipindi chote ambacho kitendo kikitendeka au kikiachwa kutendwa mtu huyo analazimishwa kukitenda au kuachakufanya kitendo kwa kutolewa vitisho na mkosaji mwingine au wakosaji wengine kwa kutishia kumuua papo hapo au kumtia dhara ya maumivu ya mwilini kama atakataa; lakini vitisho vya kumuumiza hapo baadaye hautachukuliwa kuwa ni utetezi wa kosa lolote. Kulinda mtu au mali Sheria Na. 14 ya 1980 kif. 6 18. Kwa mujibu wa masharti ya kifungu cha 18A,, mtu hawezi kuwajibika kijinai kwa kitendo alichokifanya wakati wa kutimiza haki yake ya kujitetea au kumtetea mtu mwingine au kutetea mali kwa mujibu wa masharti ya Kanuni hizi. Haki ya kujilinda Sheria Na. 14 ya 1980 kif. 7 18A.Kwa mujibu wa masharti ya Kanuni hii kila mtu anayo haki ya:kujilinda yeye binafsi au mtu mwingine dhidi ya kitendo chochote kinyume cha kisheria au shambulio au utumiaji nguvu dhidi ya mwili; au kulinda mali yake au mali yoyote iliyo chini ya umiliki wake, himaya wake, au chini ya uangalizi wake au mali ya mtu mwingine yeyote dhidi ya kuchukuliwa isivyo halali au kuharibiwa aukufanyiwa fujo. Katika kifungu hiki, neno "mali ya mtu mwingine yeyote " itajumuisha mali yeyote inayomilikiwa na Serikali au Shirika la Umma au ya mwajiri au mali inayomilikiwa kwa pamoja na jumiya inayoujumuisha watu chama cha ushirika au kijiji kilichosajiliwa au kisichosajiliwa chini ya Sheria ya Serikali za Mitaa. Kutumia nguvu katika kujilinda Sheria Na. . 14 ya 1980 kif. Katika kutumia haki ya kujilinda mwenyewe au kumtetea mtu mwingine au kutetea mali, mtu atatakiwa tu kutumia nguvu za kiasi zinazostahili ulinzi husika.Mtu atawajibika kuwa ametenda kosa la jinai kwa kosa lolote litakalotokana na matumizi ya nguvu kupita kiasi katika kujilinda au anapomlinda mtu mwingine au anapolinda mali.Mtu yeyote atakayesababisha kifo cha mtu mwingine kutokana na matumizi ya nguvu kupita kiasi katika kujilinda, anakuwa ametenda kosa la kuua bila kukusudia. Pale haki ya kujilinda inapozidi na kusababisha kifo Sheria Na. 14 ya 1980 kif..Haki ya kujilinda au kumlinda mtu mwingine au kulinda mali itatumika kwa mtu yeyote ambaye katika kutumia haki hiyo, atasababisha kifo au dhara kubwa kwa mtu mwingine na mtu huyo atakayefanya , atakuwa amefanya hivyo kwa nia njema na akiamini alikuwa na sababu ya msingi kwamba kitendo chake kilistahili ili kuikoa maisha yake, kiungo chochote cha mwili wake au kuokoa maisha au kiungo chake au maisha au kiungo cha mtu mwingine au mali, katika hali ambayo: kitendo halali kilikuwa katika hali ambayo kinaweza kusababisha hofu ya kifo chake mwenyewe au kifo cha mtu mwingine kinaweza kusababishwa na matokeo ya kitendo hicho;kitendo halali kilikuwa katika hali ambayo ambayo kinaweza kusababisha hofu kwamba dhara kwenye mwili wake au mwili wa mtu mwingine yanasababishwa na matokeo ya kitendo hicho;kitendo kinyume cha sheria kinachofanyika ni kwa nia ya kubaka au kufanya tendo la ndoa kinyume na maumbile; (d) kitendo kinyume cha sheria ni kwa nia ya kuteka nyara au kutorosha; au kitendo kinyume cha sheria ni kuvunja na kuingia au ungang’anyi au kuchoma moto au kosa lolote la kijinai lenye kuhatarisha maisha au mali Iwapo katika kutumia haki ya kujilinda kwa mujibu wa Kanuni hii, mtu anayetumia haki hii na yuko katika mazingira ambayo hawezi kujilinda kikamilifu bila ya kuleta madhara kwa mtu asiye na hatia au mali, haki yake ya kujilinda itajumuisha hatari hiyo inayoweza kutokea. Kutumia nguvu katika kukamata 19. Iwapo mtu yeyote anashtakiwa kwa kosa la jinai linalotokana na kukamata ua kujaribu kumkamata mtu ambaye anapinga kukamatwa au anajaribu kuepuka kukamatwa, mahakama itaweza katika kutafakari kama njia zilizotumiwa zilikuwa zinafaa au kiasi cha nguvu kilichotumiwa ili kumkamata mtu huyo zilikuwa kinafaa, kwa itazingatia uzito wa kosa ambalo amefanya au lililofanywa na mtu huyo na mazingira ambapo kosa hilo lilikuwa likifanywa au limefanywa na mtu huyo. Shurutisho kutoka kwa mume 20. Mwanamke aliyeolewa hawezi kuepuka kuwajibika kwa kutenda kosa la jinai kwa kutenda au kuacha kufanya kitendo kwa sababu tu kwa kutenda au kutotendeka huko kumefanyika mbele ya mumewe wake, lakini kwenye shtaka dhidi ya mke kwa kosa lolote lisilokuwa la uhaini au la mauaji; utakuwa ni utetezi mzuri wa kuthibitisha kwamba kosa hilo lilifanywa mbele na kwa kushurutishwa na mumewake. Mtu kutokuadhibiw a mara mbili kwa kosa lilelile Sheria Na. 49 ya 1955 kif. Mtu hawezi kuadhibiwa mara mbili, amachini ya vifungu vya kanuni hii au chini y masharti ya sheria nyingine yoyote ile, kwa kosa lile lile. SURA YA TANO WASHIRIKI KWENYE MAKOSA Wakosaji wakuu 22. Pale ambapo kosa limetendeka, kila mmoja wa watu wafuatao watachukuliwa kwamba ameshiriki katika kutendeka kwa kosa hilo na watakuwa na hatia, na wanaweza kushtakiwa kwa kutenda ambao ni-kila mtu ambaye anafanya kitendo au ambaye anaacha kufanya kitendo ambacho kinasababisha kosa; kila mtu ambaye anafanya kitendo au anaacha kufanya kitendo kwa dhumuni la kumuwezesha au kumsaidia mtu mwingine kufatenda kosa hilo; Kila mtu ambaye anamsaidia au anamshawishi mtu mwingine katika kutenda kosa;Mtu yeyote ambaye anamshauri au anamchukua mtu mwingine yeyote kutenda kosa, katika mazingira yoyote anaweza kushtakiwa labda kwa kutenda kosa au kwa kushauri au kusaidia kutendeka kwa kosa.Kupatikana na hatia ya kushauri au kusaidia kutendeka kwa kosa kunafanya matokeo yale yale katika hali zote kama kupatikana na hatia ya kutenda kosa.\Mtu yeyote ambaye anasababisha mtu mwingine kutenda au kutotenda kitendo chochote cha namna ambayo, kama atakuwa amefanya kitendo yeye mwenyewe au kutofanya kitendo hicho kitapelekea kosa kwa upande wake, atakuwa na hatia ya kosa la namna hiyo hiyo na atapewa adhabu ile ile kana kwamba yeye mwenyewe ndiye ametenda kitendo hicho au ameacha kutenda Makosa yanayotendwa 23. Pale watu wawili au zaidi wanakuwa na nia moja ya kutimiza na wakosaji walioshirikiana katika shitaka lenye kusudio moja kusudio lisilo halali na kwa kuungana na mwenzake , na katika kutimiza kusudio hilo, kosa linatendeka kwa namna ambayo kutendeka kwa kosa hilo yalikuwa ni matokeo la kutimizwa kwa kusudio hilo, kila mmoja wao atachukuliwa kuwa ametenda kosa hilo. Kumshawishi mwingine kutenda kosa 24. Pale mtu anamshauri mtu mwingine kutenda kosa, na kosa likatendeka baada ya ushauri huo na mtu huyo alioutoa, haijalishi kama kosa lililotendeka ni sawa na lile aliloshauriwa au ni tofauti, au labda kosa hilo linatendwa katika namna aliyoshauriwa au katika namna tofauti, iliyotolewa katika namna mojawapo kwamba matendo yaliyopelekea kutendeka kwa kosa lililotendeka ni matokeo yamkini ya kutolewa kwa ushauri na kwa jinsi yoyote mtu aliyetoa ushauri atachukuliwa kumshauri mtu mwingine kutenda kosa ambalo amelitenda yeye.. SURA YA SITA ADHABU Aina za adhabu 25. Adhabu zifuatazo zinaweza kutolewa na mahakama Pale mtu yeyote amehukumiwa kifo, hukumu hiyo itaelekeza kwamba mtu huyo anyongwe kwa kitanzi mpaka afe: Isipokuwa kwamba, endapo mwanamke aliyehukumiwa adhabu ya kifo atakuwa mjamzito, mahakama itachunguza ukweli huo na, endapo mahakama itajiridhisha kuwa ni mjamzito adhabu itakayotolewa dhidi yake itakuwa ni kifungo cha maisha badala ya adhabu ya kifo.Adhabu ya kifo haitatamkwa au kuandikwa dhidi ya mtu yeyote ambaye, wakati wa kufanya kosa mtu huyo alikuwa chini ya umri wa miaka kumi na nane, lakini badala ya hukumu ya kifo, mahakama itamhukumu mtu huyo kuwekwa kizuizini wakati wa msamaha wa Rais, na ikiwa atahukumiwa hivyo atawajibika kuzuiwa katika sehemu hiyo na chini ya masharti ambayo Waziri mwenye dhamana juu ya mambo ya sheria atakavyoamuru, na wakati akiwa katika kizuizi hicho atahesabiwa kuwa katika uangalizi halali. Pale ambapo mtu amehukumiwa kuwekwa kizuizini wakati wa msamaha wa Rais kwa mujibu wa kifungu kidogo cha , jaji anayesimamia kesi hiyo atapeleka kwa Waziri mwenye dhamana juu ya mambo ya sheria nakala ya maandishi ya ushahidi uliochukuliwa katika mwenendo wa kesi, ikiwa na ripoti ya maandishi yaliyosainiwa na yeye na yenye mapendekezo au maoni juu ya jambo hilo kama atakavyoona inayafaa kufanya. Msimamizi Mkuu wa gereza au sehemu yoyote ambayo mtu mwenye umri chini ya miaka kumi na nane amewekwa kizuizini kwa maagizo ya Waziri chini ya kifungu kidogo cha (2), atalazimika kutayarisha ripoti ya maandishi kwa Waziri kuhusu hali, historia na tabia ya mtu huyo baada ya kumalizika kwa muda wa miaka kumi baada ya maagizo ya Waziri. Baada ya kupokea taarifa na kuifanyia kazi kwa mujibu wa kifungu kidogo cha (4), Waziri anaweza kuamuru mtu huyo aliye chini ya miaka kumi na nane kuachiliwa huru au vinginevyo kushughulikiwa kwa kwa masharti ya kubakia chini ya uangalizi mahali popote au mtu yeyote na kwa kuzingatia masharti mengine yoyote kwa ajili ya kuhakikisha usalama na hali ya maisha ya mtu huyo na umma kama Waziri atakavyoona inafaa. Kifungo 27 [Kimerukwa kwa mujibu wa kif.30 Sura ya 357].Mtu anayewajibika kwa adhabu ya kifungo anaweza kuhukumiwa kulipa faini kama nyongeza au badala ya kifungo, au pale mahakama inapoamua chini ya Sheria ya Huduma za Jamii, huduma kwa jamii chini ya amri ya kutoa huduma kwa jamii. Adhabu ya viboko Sura 90 Sura.17 Sura.11 Nyongeza ya 6 28. Kwa kuzingatia masharti ya Sheria ya Kima cha Chini cha Adhabu, pale katika kanuni hii inatamka kwamba mtu yeyote atahukumiwa adhabu ya viboko, adhabu hiyo, kama itatolewa, itatekelezwa kwa mujibu wa masharti ya Sheria ya Adhabu ya Viboko. Faini Sheria Na. 13 ya 1972 Nyong. 29.Pale faini imetolewa chini ya sheria yoyote, pasipokuwa na kifungu maalum kuhusu faini katika sheria hiyo masharti yafuatayo yatatumika: pale ambapo hakuna kiwango cha fedha kimetajwa kitatozwa kiasi gani, kiasi cha faini kinachoweza kutozwa hakitakuwa na ukomo, lakini hakitakuwa kikubwa kupita kiasi;katika kosa linaloaadhibiwa kwa adhabu ya faini au muda wa kifungo, utozaji wa faini au muda wa kifungo litakuwa ni jambo litakaloamuliwa na mahakama;katika kosa adhabu yake ni kifungo vilevile faini kwa ambapo mkosaji amehukumiwa adhabu ya faini pamoja au bila ya kifungo na kwa kila kosa ambalo limetolewa adhabu ya faini tu na mkosaji akahukumiwa adhabu ya kulipa faini, mahakama inayopitisha hukumu hiyo inaweza kuamua kuamuru katika hukumu yake kwamba kukikosekana malipo ya faini mkosaji atatumikia kifungo kwa muda fulani, ambapo kifungo hicho kitaongezwa kwenye adhabu nyingine yeyote ya kifungo ambacho amehukumiwa nacho au ambayo anaweza kuhukumiwa chini ya tahafifu ya adhabu; na kutoa hati ya kutoza kiasi cha faini kwenye mali isiyohamishika na inayohamishika ya mkosaji kwa kuishika na kuuza chini ya hati: Isipokuwa kwamba iwapo hukumu inaelekeza kwamba mkosaji asipolipa faini atahukumiwa kifungo, na iwapo mkosaji huyo ametumikia kifungo hicho chote kwa kutokulipa, hakuna mahakama itakayotoa hati ya kushika na kuuza mali ya mkosaji isipokuwa kwa sababu maalum ambazo zitaandikwa kimaandishi kama itaonekana ni lazima kufanya hivyo; muda wa kifungo ulioamriwa na mahakama kwa ajili ya kukosekana malipo ya kiasi chochote cha fedha kilichohukumiwa kulipwa baada ya kupatikana na hatia au kwa ajili ya kukosekana mali ya kuuzwa ili kutosheleza kiasi hicho cha fedha kitakuwa ni kipindi ambacho mahakama itaona kuwa inatenda haki juu ya shauri, lakini haitazidisha katika shauri lolote kikomo kilichowekwa cha viwango kifuatavyo:- Faini isiyozisi Sh. 5,000/- siku 14 Faini inayozidi Shs. 5,000/- lakini haizidi Shs.50,000/= miezi 2 Faini inayozidi Shs. 50,000/- Shs.100,000/= Miezi 6 Faini inayozid Shs. 100,000/- lakini haizidi 500,000/- miezi 12 Faini inayozidi shs. 500,000/- Miezi 24 months (e) Kifungo ambacho kitatolewa kwa kushindwa kulipa faini kitakoma pale ambapo labda faini imelipwa au imetozwa kwa taratibu za sheria. Kunyang’anyw a mali R.L. Sura ya 400 kif. 15; R.L. Sura ya . 500 kif. 12 30. Pale ambapo mtu yeyote amehukumiwa kwa kosa chini ya kifungu cha 111 au 112, mahakama inaweza, ikiwa ni nyongeza au badala ya , adhabu yoyote ambayo inaweza kutolewa, kuamuru mali yoyote kuchukuliwa na Jamhuri kwa mali yoyote inayohusika na utendaji wa kosa , au iwapo mali hiyo haiwezi kuchukuliwa au kupatikana, kiasi cha fedha ambacho mahakama itakadiria kuwa ni thamani ya mali na malipo ya kiasi cha fedha kilichoamriwa kuchukuliwa kinaweza kufanywa kwa utaratibu ulio sawa na kwa kuzingatia mazingira sawa kama katika kesi ya kulipa faini. Fidia Sura ya 20 31. Kwa mujibu wa masharti ya kifungu cha 348 cha Sheria ya Mwenendo wa Makosa ya Jinai, mtu yeyote ambaye anapatikana na hatia ya kutenda kosa anaweza kuhukumiwa kulipa fidia kwa mtu yeyote aliyejeruhiwa na kosa lake na fidia hiyo inaweza kuwa ni nyongeza ya, au ni mbadala wa adhabu nyingine yeyote. Gharama Sura ya 20,32. Kwa kuzingatia vikomo vilivyotolewa na kifungu cha 345 cha Sheria ya Mwenendo wa Makosa ya Jinai, mahakama inaweza kumuamuru mtu yeyote aliyepatikana na hatia kwa kutenda kosa kulipa gharama na gharama zote zinayoambatana na mashitaka yote au sehemu ya mashitaka. Dhamana kwa ahadi ya kutunza amani 33. Mtu ambaye amepatikana na hatia kwa kosa ambalo adhabu yake sio adhabu ya kifo anaweza, badala ya, au kwa nyongeza ya adhabu nyingine yoyote ambayo anastahili, anaweza kuamriwa kutoa ahadi mbele ya wadhamini au bila ya wadhamini ya dhamana ya kiasi cha fedha ambacho mahakama itaona kinafaa , ikimtaka kutunza amani na kuwa mwenye tabia njema kwa muda utakaopangwa na mahakama, na anaweza kuamriwa kufungwa gerezani hadi pale atakapotoa ahadi na wadhamini, kama atakavyo amriwa, ataingia katika; lakini kwamba kifungo kwa kutofuata dhamana hakitazidi kipindi cha mwaka mmoja , na hautakuwa, pamoja na muda uliowekwa wa kifungo , kama utakuwepo , kuongeza kwa kipindi kirefu kuliko kipindi kirefu ambacho ambacho angeweza kuhukumiwa kufungwa bila kulipa faini. Kimefutwa 34. [Kimefutwa na Sheria Namba 5 ya mwaka 1961, kifungu cha 2.] Adhabu ya jumla kwa makosa ambayo adhabu zake hazijafafanuliw a 35. Pale katika Kanuni hii hakuna adhabu iliyotamkwa kwa kosa lolote, kosa hilo litaadhibiwa kwa adhabu ya kifungo kisichozidi miaka miwili au kulipa faini au vyote viwili kwa pamoja. Adhabu za pamoja isipokuwa kama itaamuriwa vinginevyo 36. Pale mtu baada ya kupatikana na hatia anahukumiwa kwa kosa lingine, aidha kabla ya hukumu kutolewa ya kosa la kwanza au kabla ya kumalizika kwa adhabu hiyo , tofauti na adhabu ya kifo au ya viboko ambayo imetolewa dhidi yake chini ya makosa yanayofuatana , adhabu hizo zitatekelezwa zote kwa pamoja na adhabu baada ya kumalizika kwa adhabu ya awali isipokuwa kama mahakama itaamuru iende pamoja na adhabu za awali au sehemu ya yeyote ya adhabu hiyo: Isipokuwa kwama mahakama haitaamuru kwamba adhabu ya kifungo kwa kushindwa kulipa faini itekelezwe kwa wakati mmoja na adhabu iliyotangulia chini ya kifungu cha 29-(c)-(i) au sehemu yoyote ya adhabu hiyo. Mfungwa aliyetoroka kutumikia kifungo kisichoisha pale anapokamatwa. 37. Pale adhabu inatolewa kwa mujibu wa Kanuni hii dhidi ya mfungwa aliyetoroka adhabu, kama ni ya kifo, faini au ya viboko, kwa kizingatia masharti yaliyopo katika Kanuni hii, zitaanza kutumika mara moja na, iwapo ni adhabu ya kifungo, itaanza kutumika kwa kuzingatia masharti yafuatayo, yaani:- (a) iwapo adhabu mpya ni kali zaidi ya adhabu ya awali ambayo mfungwa alikuwa anatumikia wakati anatoroka, adhabu
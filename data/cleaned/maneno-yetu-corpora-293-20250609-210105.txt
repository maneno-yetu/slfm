MCHAKATO WA KUDAI HAKI KISHERIA Waandishi wa habari na watendaji wengine kwenye tasnia ya habari wana wajibu wa kutambua sheria zinazoweza kuwaathiri wao wenyewe, kuathiri machapisho yao na shughuli zao, kwenye mtandao wa intaneti na nje ya mtandao. Wanatakiwa pia kuelewa kinga mbalimbali zinazotolewa na Katiba, mikataba mbalimbali ya ya kimataifa na kikanda, miiko pamoja na kanuni mbalimbali za maadili na utendaji. Kama ilivyokwishasemwa awali, vipengele vingi vya sheria mbalimbali zilizojadiliwa kwenye Kijitabu hiki vinaashiria kuvunja ama kukiuka haki ya msingi ya uhuru wa kujieleza, kutoa maoni, na kusambaza na kupata taarifa. Kwenye mazingira kama hayo, ni muhimu kwa mtu kutumia mbinu ya Jaribio la Sehemu Tatu kutathmini uhalali wa kikwazo kinachomkabili katika kutekeleza majukumu yake. Inapogundulika kwamba kikwazo kilichopo si halali, mtu au taasisi iliyothiriwa na kikwazo hicho ina haki ya kwenda mahakamani kutafuta kinga au fidia kwa mujibu wa sheria. Wanasheria, vyombo na taasisi zinazohusika na masuala ya habari, na watetezi wa haki za binadamu nchini Tanzania wamewahi kwenda mahakamani za ndani, za Afrika Mashariki na barani Afrika kupinga vipengele mbalimbali vya sheria mbalimbali vinavokandamiza uhuru wa habari, maoni na kujieleza. Yafuatayo hapa chini ni Kanuni tatu huongoza utaratibu wa kuthibitisha taarifa pindi zinapokusanywa: i. kuaminika kwa chanzo cha taarifa, ii. kuendana na taarifa zilizokusanywa kupitia vyanzo huru vya taarifa, na iii. namna taarifa husika inavyoendana na muktadha uliopo Taarifa iliyothibitishwa hutumika kutengeneza ripoti za aina mbalimbali na pia huwa ni msingi kuchukua hatua za kurekebisha hali iliyo kwenye eneo fulani. Waandishi wa habari na watendaji wengine kwenye tasnia ya habari wana wajibu wa kutambua sheria zinazoweza kuwaathiri wao wenyewe, kuathiri machapisho yao na shughuli zao, kwenye mtandao wa intaneti na nje ya mtandao. Wanatakiwa pia kuelewa kinga mbalimbali zinazotolewa na Katiba, mikataba mbalimbali ya ya kimataifa na kikanda, miiko pamoja na kanuni mbalimbali za maadili na utendaji. Kama ilivyokwishasemwa awali, vipengele vingi vya sheria mbalimbali zilizojadiliwa kwenye Kijitabu hiki vinaashiria kuvunja ama kukiuka haki ya msingi ya uhuru wa kujieleza, kutoa maoni, na kusambaza na kupata taarifa. Kwenye mazingira kama hayo, ni muhimu kwa mtu kutumia mbinu ya Jaribio la Sehemu Tatu kutathmini uhalali wa kikwazo kinachomkabili katika kutekeleza majukumu yake. Inapogundulika kwamba kikwazo kilichopo si halali, mtu au taasisi iliyothiriwa na kikwazo hicho ina haki ya kwenda mahakamani kutafuta kinga au fidia kwa mujibu wa sheria. Wanasheria, vyombo na taasisi zinazohusika na masuala ya habari, na watetezi wa haki za binadamu nchini Tanzania wamewahi kwenda mahakamani za ndani, za Afrika Mashariki na barani Afrika kupinga vipengele mbalimbali vya sheria mbalimbali vinavokandamiza uhuru wa habari, maoni na kujieleza. Yafuatayo hapa chini ni baadhi ya mashauri muhimu yaliyowahi kushughulikiwa na mahakama mbalimbali: Ngazi ya Kitaifa Unaweza kusoma zaidi kuhusu mashauri yaliyowasilishwa kwenye mahakama za ndani na kanda kwa kufungua viungo (tovuti) vifuatavyo: Maktaba ya Mahakama ya Afrika Mshariki: Mashauri Yaliyofikishwa Mahakama ya Rufaa ya Tanzania: Mashauri Yaliyofikishwa Mahakama Kuu ya Tanzania: Tovuti ya Baraza la Habari Tanzania: Mchakato wa Kudai Haki Kikanda na Kimataifa Njia ya kutafuta haki kwa kupitia vyombo na mikataba ya kikanda na kimataifa, isipokuwa katika mazingira machache, hulazimu pale mifumo ya ndani ya nchi – kama vile mfumo wa mahakama – imekwishafuatwa kikamilifu katika ngazi zote, au pale ambapo mwathirika atathibitisha kukosekana au kutokuwapo kwa mchakato huo wa kisheria kwenye mifumo ya ndani ya nchi. Kikanda, mtu yeyote anaweza kuwasilisha malalamiko ya kukiukwa kwa haki zake dhidi ya Nchi kwenye Tume ya Haki za Binadamu na Haki za Watu ya Umoja wa Afrika. Mkataba wa Haki za Binadamu na Watu wa Umoja wa Afrika umeweka utaratibu wa kuwasilisha maombi kwenye Tume, ikiwemo vigezo vya kukubaliwa kwa malalamiko yanayowasilishwa. Pindi Tume inapotoa maamuzi kuhusu malalamiko fulani kwa kuzingatia uzito wa ushahidi uliowasilishwa, hutoa uamuzi wa mwisho (mapendekezo). Maamuzi ya Tume hukosa nguvu ya kisheria kwenye nchi Nchi husika hadi pale unapopitishwa na Mkutano wa Wakuu wa Nchi wa Umoja wa Afrika. Tume inweza kuziomba (yenyewe au kwa kupokea maombi ya kufanya hivyo) nchi zinazoshutumiwa kukiuka haki zilizoainishwa kuchukua hatua za mpito kuzuia madhara yasiyorekebishika kwa waathirika, mara tu baada ya kupokea malalamiko kutoka kwa mwathirika au mtuma maombi husika. Utaratibu wa hatua za mpito unazitaka Nchi husika kupeleka mrejesho kuhusu hatua zilizochukuliwa katika kutekeleza mapendekezo yaliyotolewa ndani ya siku kumi na nne baada ya kupelekwa kwa ombi husika.Pia, mtu mmoja mmoja anaweza kupeleka malalamiko rasmi kupitia Utaratibu Maalum wa Tume ya Afrika na Baraza la Haki za Binadamu la Umoja wa Mataifa (kimsingi, lakini si kipekee, kwa kupitia Waangalizi Maalum wa Uhuru wa Haki Kujieleza pamoja na Watetezi wa Haki za Binadamu) wakizituhumu Nchi kukiuka haki zao za msingi. Waangalizi hao Maalum 70 huwasilisha malalamiko hayo kwa Nchi zilizotajwa, ambazo kwa kawaida hutakiwa kujibu tuhuma zinazowakabili. Mahakama ya Afrika ya Haki za Binadamu na Haki za Watu ina mamlaka ya kisheria ya kushughulikia mashauri na migogoro iliyowasilishwa kwake kuhusu fasili ya na matumizi ya Mkataba wa Haki za Binadamu na Watu wa Umoja wa Afrika. Watu wanaweza kuwasilisha mashauri dhidi ya Nchi wanayoilalamikia, yaani nchi iliyoridhia Mkataba ulianzisha na kuweka azimio linalotambua mamlaka ya Mahakama hiyo kupokea mashauri kutoka kwa watu binafsi na mashirika yasiyo ya kiserikali. Tanzania imeridhia Mkataba huo na inalitambua azimio hilo. Maamuzi ya Mahakama ya Afrika yana nguvu ya kisheria kwenye Nchi Wanachama. Mahakama ya Afrika Mshariki ina mamlaka ya juu ya fasili na matumizi ya Mkataba wa Jumuia ya Afrika Mshariki. Kwa sasa, Mahakama hii haina mamlaka ya kusikiliza na kutoa maamuzi kuhusu mashauri yanayohusu masuala ya haki za binadamu, lakini mamlaka hayo yanaweza kujumuishwa kwa maamuzi ya Baraza la Mawaziri. KUFUATA MAADILI YA TAALUMA YA UANDISHI WA HABARI Kama ilivyokwishajadiliwa tangu mwanzo, japokuwa waandishi wa habari na watendaji wengine kwenye vyombo vya habari wana haki ya kutumia haki yao ya kujieleza kwa uhuru na kupata na kusambaza taarifa, pia wana majukumu fulani, ikiwemo wajibu wa kufuata maadili na viwango vya taaluma ya uandishi wa habari wakati wa kutekeleza majukumu yao. Viwango na kanuni hizo zinajumuisha kutoa habari za kuaminika, sahihi na zenye ukweli, na kuwapo kwa uadilifu na uhuru katika kutekeleza majukumu ya uandishi wa habari. Iwapo waandishi watafuata kanuni hizi wakati wa kutekeleza majukumu yao, na kuhakikisha kwamba taaluma yao haitiwi doa kutokana na uzembe au vitendo vya makusudi, itakuwa vigumu kwao kuwindwa au kutafutiwa makosa, na jamii itawaunga mkono zaidi pale watakaposhitakiwa bila pasipo haki. Baraza la Habari Tanzania limetoa Kanuni za Maadili kwa Waandishi wa Habari kwa Wanataaluma wa Habari. Baadhi ya kanuni za msingi zimeainishwa hapa chini:Ukweli na Usahihi wa Taarifa: Epuka kuonesha upendeleo, na mar azote hakikisha kwamba unatenda haki kwa pande zote zinazohusika kwenye habari unayoiandaa. Sahihisha na omba msamaha mara unapogundua kuchapishwa au kutangazwa kwa habari isiyo sahihi au yenye taarifa potofu. Haki ya Kujibu: Mara zote, wahusika wa habari fulani wanastahili kupewa fursa ya kujibu jambo linalowahusu au kuwagusa kabla ya kuchapishwa au kutangazwa kwa habari husika.Faragha: Pata ridhaa ya muhusika kabla ya kuchapisha au kutangaza habari kuhusu maisha binafsi ya mtu yeyote, isipokuwa iwapo kuna sababu ya msingi inayohusu maslahi ya umma kwenye habari unayoandaa. Hata watu wanaoshika madaraka kwenye ofisi za umma wana haki ya faragha, isipokuwa iwapo taarifa husika itaathiri utendaji ama uwapo wao kwenye nafasi ya uongozi wa umma wanayoishikilia au wanayoitafuta.Vitisho: Tafuta habari kwa kutumia njia za kawaida kwa kadiri inavyowezekana. Hairuhusiwi kutafuta habari kwa njia ya vitisho, kumchafua mtu, uongo, ujasusi, au vitisho vya aina yoyote nyingine, na kufanya hivyo kunaweza kusababisha jinai kwa muhusika. Ubaguzi: Epuka kutoa kauli zisizofaa au kufanya ubaguzi kwa misingi ya rangi, umri, jinsia, imani, ulemavu, jografia, maulmbile au hadhi ya kijamii. Tumia lugha isiyokuwa na ubaguzi, inayozingatia usawa wa kijinsia na inayoheshimu haki na utu wa watu unaowazungumzia kwenye habari unayoiandaa.Watoto: Pata ridhaa ya wazazi au walezi iwapo utahitaji kufanya mahojiano au kuwapiga picha watoto wenye umri chini ya miaka 16. Majina ya watoto, hata watoto wanaohusika kwenye mashauri mahakamani, hayapaswi kuwekwa wazi. Pia, si sahihi kueleza kwa undani vitendo vya ngono vinavyohusisha watu wazima na watoto wadogo.Wahanga wa unyanyasaji wa kingono: Utambulisho wa wahanga wa vitendo vya shambulio la ngono ni lazima ulindwe bila ya kuwekwa wazi. Hii ni pamoja na kuchukua hatua za kutotoa taarifa zitakazoweza kuonesha au kuashiria utambulisho huo.Kueleza kuhusu vitendo vya ngono: Ili kutunza heshima ya jamii, epuka kueleza kwa undani na waziwazi kuhusu vitendo vya ngono.Uhalifu: Epuka kusifia uhalifu au tabia inayochochea vurugu pindi unaporipoti kuhusu matukio ya uhalifu. Pia, epuka kuhusisha familia za wanaotuhumiwa kwa uhalifu na uhalifu uliotokea.Huzuni na simanzi: Kuonesha busara na kujali ni vigezo muhimu wakati wa kutafuta na kuandika ama kutangaza habari kuhusu majanga na matukio ya kuhuzunisha. Usiongeze machungu kwa wahanga, na epuka kuwapa shinikizo ili kufanya mahojiano na waathirika hao.Ushawishi na maslahi binafsi: Epuka ushawishi usiostahili kutoka kwa vyanzo vya habari. Kamwe usiruhusu maslahi binafsi au ya familia kuingilia majukumu yako ya kitaaluma. Kuwa macho na, pia epuka, mgongano wa maslahi.Vyanzo vya siri (vya taarifa): Waandishi wa habari wana wajibu wa kimaadili kulinda vyanzo vya siri vya taarifa wanazozipata.Kuzuia (kuficha) taarifa: Usizuie taarifa muhimu au habari yoyote isipokuwa iwapo kuna sababu za msingi zinazohusu maslahi ya umma za kusababisha kufanya hivyo.Uhuru wa vyombo vya habari: Wakati wote, fanya kazi kwa kutetea uhuru wa vyombo vya habari, na uwe macho na wanaotumia uhuru huo kwa maslahi yao binafsi. KUJENGA UWEZO WA KISHERIA, MAADILI YA KITAALUMA NA USALAMA BINAFSI NA WA KITAASISI Kwenye nchi nyingi, watendaji mbalimbali kwenye vyombo vya habari huchukuliwa kuwa ni watu walio kwenye hatari kubwa ya kushambuliwa na Dola (na wakati mwingine) vyombo visivyo vya dola. Kutokana na hilo, kuna umuhimu mkubwa kuelewa na kushughulikia masuala ya usalama na ulinzi wa wanahabari, ili kutengeneza na kutekeleza mikakati thabiti kwa kuhakikisha usalama wa wanahabari. Kuna hatua mbalimbali za kuchukua katika kushughulikia usalama binafsi na wa kitaasisi na pia katika kukabiliana na hatari: Fahamu muktadha: Mambo muhimu ya kutazama ni pamoja na mazingira ya kisiasa, mazingira ya kijamii na kiutamaduni, masuala ya kiteknolojia, misingi ya kisheria, na vigezo vingine vya kimazingira. ii. Andaa sera ya usalama: Hizi ni kanuni za jumla, misingi na miongozo ya kufuata katika kuhakikisha usalama. iii. Andaa mpango wa usalama: Huu ni waraka unaojumuisha hatua za kuzuia na kushughulikia mfumo wa ulinzi ili kuborsha hali ya ulinzi binafsi na wa kitaasisi. Mpango huu ni namna ya utekelezaji wa sera yako ya usalama. Hatua za kufuata katika kuandaa mpango wa usalama hujumuisha: a. Orodhesha hatari zilizopo b. Pembua ili kufahamu madhara yanayohusiana na kila hatari c. Ainisha uelewa na uwezo unaohitajika katika kuzuia hatari husika kutokea d. Ainisha vitu au rasilimali zinazohitajika katika kutekeleza mpango huo e. Weka muda maalum na majukumu yanayotakiwa kutekelezwa kika muda husika kwa kila hatua iliyoainishwa Tenga muda wa kufanya marejeo, kutafakari na kuboresha mpango wa usalama Usalama mtandaoni ni dhana muhimu katika kushughulikia usalama binafsi na wa kitaasisi kwenye tasnia ya habari katika Karne ya 21. Kazi nyingi kwenye vyombo vya habari hufanywa kielektroniki kwa kutumia kompyuta na vifaa vingine vya kielektroniki. Teknolojia hubeba hatari za namna fulani zinazoweza kutumiwa vibaya na kuwaathiri watumiaji. Ni muhimu kwa watendaji kwenye tasnia ya habari kuelewa namna ya kuimarisha usalama wa vifaa wanavyotumia, taarifa, mitandao, na akaunti za watumiaji. i. Kutambua hatari: Kutambua hatari kunahitaji kufanya tathmini kwa lengo la kutambua kitu linalohitaji kulindwa, kulindwa dhidi ya hatari gani, uwezekano wa kitu hicho kushambuliwa, madhara yanayoweza kutokea kwa kutolinda kitu hicho, na kiwango cha jitihada zilizopo katika kuzuia mashambulizi dhidi ya kitu hicho. Kufahamu undani hatari iliyopo husaidia katika kutafuta suluhisho sahihi kwa tatizo husika. ii. Vitu vya msingi katika usalama wa vifaa vya kielektroniki: Hivi hujumuisha kuhuisha programu za kupambana na virusi vya kompyuta, kuepuka kupakua makabrasha yenye mashaka mtandaoni, kutazama dalili za kuingiliwa kwa mfumo wa kompyuta, kupata programu za kompyuta kutoka mahali sahihi – ikiwezekana, programu zitoke moja kwa moja kwa mtengenezaji. iii. Usalama wa taarifa kwenye vifaa vya kielektroniki: Kuficha taarifa (encryption) kwa kutumia mbinu maalum kwenye kompyuta [usimbaji fiche] husaidia kulinda taarifa dhidi ya mashambulio na kuzifanya zisionekane hata kama kompyuta au kifaa husika kitaibwa. iv. Usalama wa taarifa kwenye mtandao wa intaneti: Tumia njia salama za mawasiliano, kama vile programu zisizoruhusu mtu asiyehusika kuona ama kuingilia mawasiliano hayo (end-to end encryption) Epuka udhibiti wa mtandao wa intaneti, hasa kutumia viungo vinavyotoa ruhusa ya kuweza kuingia kwenye tovuti zilizozuiwa, tengeneza Jina Tofauti la Utambulisho Mtandaoni (Domain Name Service – DNS) kama vile zinazotolewa na mtandao wa Google ili kuepuka kufuatiliwa kwa utambulisho wako binafsi wa mtumiaji wa mtandao, na tumia Mtandao Binafsi (VPN) ili kulinda taarifa dhidi ya kuingiliwa kati. v. Usalama wa akaunti ya mtumiaji: Hakikisha usalama wa akaunti yako kwa kuweka nenosiri lililo imara, epuka kutumia neno-siri linalofanana, na tumia njia ya uhakiki yenye hatua mbili (two-step verification). vi. Usalama kwenye simu za mkononi: Tumia programu ya kufunga kioo cha simu, hakikisha simu yako na programu zilizomo zinakwenda na wakati, epuka kuweka programu (Apps) kutoka sehemu zisizo rasmi, zima uwezo wa kuonekana na kutambulika kwenye programu ya Bluetooth. Fuata mapendekezo yaliyotolewa hapo juu kuhusu usalama wa taarifa na simu, pakua programu kama vile ‘Panic Button’, ‘CameraV’, na nyingine zinazosaidia kuhakikisha usalama. KUTOA TAARIFA NA KUWEKA KUMBUKUMBU YA VITENDO VYA UKIUKWAJI WA HAKI Usimamizi ama ufuatiliaji wa haki za binadamu ni dhana inayotumika kurejelea ukusanyaji, uhakiki, na matumizi ya taarifa katika kushughulikia matatizo yanayohusiana na haki za binadamu. Ufuatiliaji ni njia ya kuboresha ulinzi wa haki za binadamu na unalenga kuongeza uwajibikaji wa Dola katika kulinda haki za binadamu. Ufuatiliaji wa haki za binadamu unahitaji umakini katika kukusanya taarifa sahihi kwa kupitia njia za kuhoji, kufuatilia, na kuchambua mapitio na mwenendo wa matukio mbalimbali, pamoja na utambuzi wa mienendo na vitendo mbalimbali. Kukusanya taarifa sahihi, timilifu, na zisizoegemea upande wowote ni jambo muhimu kwa kuwa kufanya hivyo kunawezesha kutambua matatizo kwa uhakika. Mchakato huo pia huwezesha kutambua chanzo cha tatizo na kutafuta suluhisho. Ushahidi na taarifa zinazoweza kuthibitika na pia husaidia katika kufanya kazi na vyombo vya serikali na kuwezesha utetezi wa mabadiliko ya sera, sheria, na utendaji. Kanuni tatu huongoza utaratibu wa kuthibitisha taarifa pindi zinapokusanywa: i. kuaminika kwa chanzo cha taarifa, ii. kuendana na taarifa zilizokusanywa kupitia vyanzo huru vya taarifa, na iii. namna taarifa husika inavyoendana na muktadha uliopo Taarifa iliyothibitishwa hutumika kutengeneza ripoti za aina mbalimbali na pia huwa ni msingi kuchukua hatua za kurekebisha hali iliyo kwenye eneo fulani.
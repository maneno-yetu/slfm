ï»¿ BAJETI YA WAZIRI WA NCHI---OFISI YA RAIS, MENEJIMENTI YA UTUMISHI WA UMMA NA UTAWALA BORA MWAKA 2019 HOTUBA YA WAZIRI WA NCHI---OFISI YA RAIS, MENEJIMENTI YA UTUMISHI WA UMMA NA UTAWALA BORA. KAPT (MST) GEORGE H. MKUCHIKA (MB.), AKIWASILISHA BUNGENI MAKADIRIO YA MAPATO NA MATUMIZI YA FEDHA KWA MWAKA WA FEDHA 2019/20 Mheshimiwa Spika, naomba kutoa hoja kwamba, kutokana na taarifa iliyowasilishwa ndani ya Bunge lako Tukufu na Mwenyekiti wa Kamati ya Kudumu ya Bunge ya Utawala na Serikali za Mitaa iliyochambua bajeti ya Ofisi ya Rais, Ikulu (Fungu 20 na 30), Sekretarieti ya Maadili ya Viongozi wa Umma (Fungu 33), Menejimenti ya Utumishi wa Umma (Fungu 32), Sekretarieti ya Ajira katika Utumishi wa Umma (Fungu 67), Tume ya Utumishi wa Umma (Fungu 94), Bodi ya Mishahara na Masilahi katika Utumishi wa Umma (Fungu 09), na Idara ya Kumbukumbu na Nyaraka za Taifa (Fungu 04). Bunge lako Tukufu sasa lipokee na kujadili Mapitio ya Utekelezaji wa Mpango na Bajeti kwa Mwaka wa Fedha wa 2018/19 Aidha, naliomba Bunge lako Tukufu likubali kupitisha Mpango wa Utekelezaji na Makadirio ya Fedha kwa Ofisi ya Rais, Menejimenti ya Utumishi wa Umma na Utawala Bora kwa Mwaka wa Fedha wa 2019/20. Mheshimiwa Spika, Awali ya yote, napenda kumshukuru Mwenyezi Mungu kwa kutupatia uwezo wa kutekeleza majukumu ya kuwahudumia wananchi. Pia namshukuru Mheshimiwa Rais, kwa kuendelea kuniamini katika nafasi ya Waziri wa Nchi, Ofisi ya Rais, Menejimenti ya Utumishi wa Umma na Utawala Bora; Ninamuahidi kuwa nitatekeleza wajibu wangu kwa ufanisi na uadilifu wa hali ya juu. Aidha, nawashukuru wapiga kura wa Jimbo la Newala Mjini kwa ujumla kwa kuendelea kunipa ushirikiano wakati wote ninapoendelea kuwawakilisha. Vilevile, naishukuru familia yangu ushirikiano wanaonipatia na kwa kuwa wavumilivu ninapotekeleza majukumu ya taifa. Aidha, napenda kumpongeza Dkt. Mary M. Mwanjelwa (Mb.) kwa kuteuliwa kwake na pia namshukuru kwa kunisaidia katika kazi za kila siku za kuiongoza ofisi yangu. Mheshimiwa Spika, Naomba kumpongeza Mwenyekiti wa Kamati na Makamu Mwenyekiti wa Kamati ya Kudumu ya Bunge ya Utawala na Serikali za Mitaa kwa kuendelea na nafasi zao. Pia, nawapongeza Wenyeviti na Makamu Wenyeviti wa Kamati zote za Kudumu za Bunge kwa kuchaguliwa na wanaoendelea katika nafasi zao zenye dhamana ya kusimamia Kamati katika kuishauri Serikali na kutoa mapendekezo mbalimbali ya kuboresha utendaji kazi. Vilevile nawapongeza wajumbe wapya wa kamati yetu, Mheshimiwa Ibrahim Hasanali Raza (Mb), Mwigulu Lameck Nchemba (Mb), Njalu Saudi Silanga (Mb), Philipo Mulugo (Mb) na Mheshimiwa Mansoor Hirani Shanif (Mb). Mheshimiwa Spika, kwa namna ya pekee naishukuru Kamati ya Kudumu ya Bunge ya Utawala na Serikali za Mitaa chini ya Mwenyekiti wake Mheshimiwa Jasson Samson Rweikiza,Mbunge wa Jimbo la Bukoba Vijijini na Makamu wake Mheshimiwa Mwanne Ismail Mchemba, Mbunge wa Viti Maalum Tabora kwa ushirikiano, maelekezo na ushauri mzuri walioutoa wakati wa kupitia Taarifa ya Utekelezaji wa Mpango na Bajeti ya Mwaka wa Fedha wa 2018/19 na Mapendekezo ya Mpango wa Utekelezaji na Makadirio ya Mapato na Matumizi ya fedha kwa Mwaka wa Fedha wa 2019/20. Maoni na ushauri wa Kamati hiyo yametuwezesha na yataendelea kutuwezesha kutekeleza majukumu yetu kwa ufanisi zaidi. Mheshimiwa Spika, kwa namna ya pekee, naomba kutumia nafasi hii kumpongeza Mheshimiwa Dkt. John Joseph Pombe Magufuli, Rais wa Jamhuri ya Muungano wa Tanzania kwa uongozi wake mahiri unaohimiza uadilifu, uwajibikaji, uchapakazi na utendaji wenye matokeo katika Utumishi wa Umma na usimamizi wa miradi mikubwa ya kimkakati kwa Taifa. Pili, nampongeza Mheshimiwa Samia Suluhu Hassan, Makamu wa Rais wa Jamhuri ya Muungano wa Tanzania, kwa namna anavyomsaidia Mheshimiwa Rais katika utekelezaji wa Ilani ya Uchaguzi ya Chama cha Mapinduzi. Mheshimiwa Spika, Pia napenda kumpongeza Mheshimiwa Dkt. Ali Mohamed Shein, Rais wa Serikali ya Mapinduzi Zanzibar na Mwenyekiti wa Baraza la Mapinduzi, kwa uongozi wake shupavu na nia yake thabiti ya kuleta maendeleo Zanzibar na kuimarisha Muungano, amani na utulivu. Vilevile, nampongeza Mheshimiwa Balozi Seif Ali Iddi, Makamu wa Pili wa Rais wa Serikali ya Mapinduzi ya Zanzibar kwa kuendelea kuwatumikia wananchi wa Zanzibar kwa ushupavu na uadilifu mkubwa. Mheshimiwa Spika, napenda kuchukua fursa hii kumpongeza Mheshimiwa Kassim Majaliwa Majaliwa, Waziri Mkuu wa Jamhuri ya Muungano wa Tanzania, kwa kuendelea kuwa nguzo muhimu ya utekelezaji, usimamiaji na uratibu wa kazi za kila siku za Serikali na kuwa Kiongozi wa shughuli za Serikali Bungeni. Aidha, napenda kumpongeza kwa uratibu makini wa kufanikisha zoezi la Serikali kuhamia Dodoma hasa ujenzi wa ofisi mpya kwenye Mji wa Serikali. Mheshimiwa Spika, naomba nikupongeze wewe binafsi na Naibu Spika, kwa kuliongoza Bunge letu Tukufu kwa busara na hekima. Nawapongeza pia Wenyeviti wa Bunge kwa umahiri na kazi nzuri wanayoifanya ya kukusaidia wewe kuliongoza Bunge letu Tukufu. Mheshimiwa Spika, Nawapongeza pia Mawaziri wote wa Serikali ya Awamu ya Tano kwa mafanikio wanayoendelea kuyapata katika utekelezaji wa Ilani ya Uchaguzi ya CCM na Dira ya Maendeleo ya Mwaka 2025. Kwa namna ya pekee, nampongeza na kumshukuru Mheshimiwa Selemani Said Jafo (Mb), Waziri wa Nchi, Ofisi ya Rais, Tawala za Mikoa na Serikali za Mitaa, na Mheshimiwa Mwita Waitara (Mb) na Mheshimiwa Joseph Kandege (Mb) kwa ushirikiano wao mkubwa wanaonipa katika utekelezaji wa majukumu ya Ofisi ya Rais. Mheshimiwa Spika, naomba kuchukua fursa hii kuwapongeza Waheshimiwa Wabunge waliochaguliwa hivi karibuni ambao ni Mheshimiwa Christopher Kajoro Chizza kwa kuchaguliwa kuwa Mbunge wa Jimbo la Buyungu, Mheshimiwa Julius Kalanga Laizer kwa kuchaguliwa kuwa Mbunge wa Jimbo la Monduli, Mheshimiwa Mwita Mwikwabe Waitara kwa kuchaguliwa kuwa Mbunge wa Jimbo la Ukonga, Mheshimiwa Timotheo Paul Mnzava kwa kuchaguliwa kuwa Mbunge wa Korogwe Vijijini, Mheshimiwa Zuberi Mohamed Kuchauka kwa kuchaguliwa kuwa Mbunge wa Jimbo la Liwale, Mheshimiwa James Kinyasi Millya kwa kuchaguliwa kuwa Mbunge wa Jimbo la Simanjiro, Mheshimiwa Joseph Michael Mkundi kwa kuchaguliwa kuwa Mbunge wa Jimbo la Ukerewe, Mheshimiwa Ryoba Chacha Marwa kwa kuchaguliwa kuwa Mbunge wa Jimbo la Serengeti, Mheshimiwa Paulina Philip Gekul kwa kuchaguliwa kuwa Mbunge wa Jimbo la Babati Mjini, Mheshimiwa Abdallah Ally Mtolea kwa kuchaguliwa kuwa Mbunge wa Jimbo la Temeke. Vile vile, kwa masikitiko makubwa natoa pole kwa msiba wa Mheshimiwa Stephen Hillary Ngonyani aliyekuwa Mbunge wa Korogwe Vijijini kilichotokea tarehe 2 Julai, 2018. Tunaomba Mola aiweke roho ya marehemu mahali pema peponi, Amina! Mheshimiwa Spika, naomba kuchukua fursa hii kuwapongeza Mheshimiwa Joseph George Kakunda (Mb.) kwa kuteuliwa kuwa Waziri wa Viwanda na Biashara, Mheshimiwa Japhet Ngailonga Hasunga (Mb.) kuteuliwa kuwa Waziri wa Kilimo, Mheshimiwa Anjellah Kairuki (Mb.) kwa kuteuliwa kuwa Waziri wa Nchi, Ofisi ya Waziri Mkuu anayeshughulikia Uwekezaji, Mheshimiwa Doto Biteko (Mb.) kwa kuteuliwa kuwa Waziri wa Madini, Mheshimiwa Balozi Dkt. Augustine Philip Mahiga (Mb.) kwa kuteuliwa Kuwa Waziri wa Katiba na Sheria, na Mheshimiwa Prof. Palamagamba John Aidan Kabudi (Mb.) kwa kuteuliwa kuwa Waziri wa Mambo ya Nje na Ushirikiano wa Afrika Mashariki. Mheshimiwa Mary Machuche Mwanjelwa (Mb.) kuteuliwa kuwa Naibu Waziri wa Nchi Ofisi ya Rais, Menejimenti ya Utumishi wa Umma na Utawala Bora, Mheshimiwa Constantine John Kanyasu (MB) kuteuliwa kuwa Naibu Waziri wa Maliasili na Utalii, Mheshimiwa Mwita Mwikwabe Waitara (Mb.) kuteuliwa kuwa Naibu Waziri Ofisi ya Rais â€“ TAMISEMI na Mheshimiwa Innocent Lugha Bashungwa (Mb.) kuwa Naibu Waziri wa Kilimo, Wote hao nawatakia mafanikio katika nafasi walizopewa na Mheshimiwa Rais. Mheshimiwa Spika, nawashukuru Balozi Mhandisi John William Kijazi, Katibu Mkuu Kiongozi; Dkt Moses Kusiluka Katibu Mkuu, Ofisi ya Rais, Ikulu; Dkt. Laurean J. Ndumbaro, Katibu Mkuu, Ofisi ya Rais, Menejimenti ya Utumishi wa Umma; Dkt Francis Michael, Naibu Katibu Mkuu, Ofisi ya Rais, Menejimenti ya Utumishi wa Umma na Utawala Bora; Makamishna, Watendaji Wakuu wa Taasisi; Wakurugenzi na Watumishi wote wa Ofisi ya Rais Ikulu na Menejimenti ya Utumishi wa Umma na Utawala Bora kwa kazi nzuri wanazozifanya katika kutekeleza majukumu yanayoiwezesha Ofisi kufikia malengo yake, ikiwa ni pamoja na kukamilisha Hotuba hii kwa wakati. Mheshimiwa Spika, kwa namna ya pekee napenda kuzishukuru Nchi Wahisani na Washirika wa Maendeleo ambao wamechangia jitihada zetu za kuleta maendeleo kwa wananchi. Hivyo, nachukua fursa hii kuzishukuru na kuzitaja nchi chache ambao ni:- Jamhuri ya Watu wa China, Japan, Uingereza, India, Korea ya Kusini, Ujerumani, Canada, Marekani, Sweden, Australia, Umoja wa Ulaya, Denmark, Norway, Uholanzi, Finland, Uswisi, Indonesia, Brazil, Italia, Malaysia, Misri, Pakistan, Singapore, Thailand, Ireland, Israel, Kenya, Rwanda, Somalia, Afrika Kusini, Botswana, Msumbiji, Malawi, Mali, Ghana, Ethiopia, Jamhuri ya Kidemokrasia ya Kongo, Nigeria, Sierra Leone, Liberia, Ivory Coast, Namibia, Niger, Togo, Zimbabwe, Trinidad & Tobago na Ubelgiji. Vilevile, nawashukuru Mashirika ya Maendeleo ya Kimataifa ambayo ni: Benki ya Maendeleo ya Afrika (AfDB), Benki ya Dunia, OFID-OPEC Fund for International Development, Mfuko wa Maendeleo ya Jamii wa Japan (Japanese Social Development Fund), DfID, KOICA, GIZ, DFATD, USAID, SIDA, UNDP, Jumuiya ya Madola, DANIDA, NORAD,JICA, Mfuko wa Fedha wa Kimataifa (IMF) na Taasisi ya Bill and Melinda Gates Foundation. Mheshimiwa Spika, mwisho kabisa ninapenda kutoa shukrani zangu za dhati kwa Watumishi wote wa Umma kwa kutekeleza wajibu wao kwa ufanisi mkubwa. Uzalendo wao na imani yao kwa Uongozi wa Serikali ya Awamu ya Tano umewezesha Serikali kutekeleza majukumu yake ya kuwahudumia wananchi, kwa ufanisi mkubwa. Mheshimiwa Spika, naomba kulithibitishia Bunge lako Tukufu kwamba, Ofisi ya Rais, Menejimenti ya Utumishi wa Umma na Utawala Bora itaendelea kutekeleza maelekezo yaliyotolewa na Rais wa Jamhuri ya Muungano wa Tanzania kwa nyakati mbalimbali kuhusu kupunguza urasimu ili kuongeza kasi ya utekelezaji, kubana matumizi na kurejesha nidhamu ya Serikali na Utumishi wa Umma kwa kuongeza uwazi na kusimamia Sheria, Kanuni Miongozo na Taratibu za uwajibikaji wa viongozi na watumishi wa umma ili wawajibike kwa wananchi ambao ndio wateja na waajiri wakuu wa watumishi wa umma. Vilevile, tunamuunga mkono Mheshimiwa Rais katika vita dhidi ya rushwa, ubadhirifu wa mali ya umma, ufisadi, uzembe, uvivu, ukiukwaji wa maadili na watumishi hewa na wasio na sifa stahiki kwa kuwawajibisha wanaodhihirika kujihusisha na vitendo hivyo. Hatua anazoendelea kuchukua Mheshimiwa Rais zinatakiwa kuungwa mkono na Bunge lako Tukufu pamoja na wale wote wanaoitakia mema nchi yetu. Dhamira ya Mheshimiwa Rais ya kuwa na Serikali inayowahudumia wananchi wa kawaida itatimia kwa watumishi wa umma wote kufanya kazi kwa weledi, juhudi, maarifa na uadilifu mkubwa. Tunaendelea kusisitiza utoaji wa huduma bora, kwa haraka na kwa staha ili kuwaondolea wananchi usumbufu. Mheshimiwa Spika, kwa masikitiko makubwa natoa pole kwa Watanzania wenzetu ,Viongozi na Watumishi wa umma waliopoteza maisha yao kutokana na majanga mbalimbali yaliyotokea katika kipindi hiki ikiwemo ajali za Magari kwa watumishi wa umma waliofariki wakiwa kazini tunamuomba Mwenyezi Mungu aziweke roho za marehemu mahali pema peponi. Amina. Mheshimiwa Spika, hotuba yangu itazungumzia maeneo makuu mawili ambayo ni: Mapitio ya Utekelezaji wa Mpango wa Mwaka wa Fedha wa 2018/19 pamoja na Mpango wa Utekelezaji na Maombi ya Fedha kwa Mwaka wa Fedha wa 2019/20. Mheshimiwa Spika, utekelezaji wa Mpango na Bajeti kwa Mwaka wa Fedha 2018/19 ulizingatia Dira ya Taifa ya Maendeleo ya 2025, Mpango wa Maendeleo wa Miaka Mitano (2016/17 â€“ 2020/21) na Ilani ya Uchaguzi ya Chama Tawala ya mwaka 2015 Shughuli zilizotekelezwa na kila Taasisi ni kama ifuatavyo:- Mheshimiwa Spika, katika Mwaka wa Fedha wa 2018/19, Fungu: 20 Ofisi ya Rais, Ikulu ilidhinishiwa Shilingi 22,644,912,748 kwa ajili ya Matumizi ya Kawaida. Hadi kufikia Machi, 2019 Shilingi 16,131,509,229 zilipokelewa na kutumika. Mheshimiwa Spika, ili kutekeleza majukumu yake, katika Mwaka wa Fedha wa 2018/19, Ofisi ya Rais na Sekretarieti ya Baraza la Mawaziri (Fungu 30) inayojumuisha Taasisi zilizo chini ya Ikulu, iliidhinishiwa Shilingi 576,213,769,000. Kati ya fedha hizo, Shilingi 401,158,280,000 kwa ajili ya Matumizi ya Kawaida na Shilingi 175,055,489,000 kwa ajili ya Miradi ya Maendeleo. Hadi kufikia Machi, 2019 Shilingi 427,830,330,741 zilipokelewa na kutumika. Kati ya fedha hizo Shilingi 304,632,948,634 kwa ajili ya Matumizi ya Kawaida na Shilingi 123,197,382,107 kwa ajili ya Miradi ya Maendeleo. Yafuatayo ni maelezo kwa kila Taasisi:- Mheshimiwa Spika, Ofisi ya Rais, Ikulu imeendelea kuongoza, kufuatilia na kusimamia utekelezaji wa shughuli za Serikali. Katika kipindi cha mwezi Julai, 2018 hadi Machi, 2019, kazi zifuatazo zilitekelezwa:- Huduma ziliendelea kutolewa kwa Mheshimiwa Rais na familia yake. Ushauri umeendelea kutolewa kwa Mheshimiwa Rais kuhusu ratiba ya kila siku. Ushauri umeendelea kutolewa kwa Mheshimiwa Rais katika masuala ya Siasa, Uchumi, Jamii, Sheria, Diplomasia na ushauri mwingine wowote kwa lengo la kumsaidia Rais kufanya Uamuzi. Mikutano 31 ya Sekretarieti ya Baraza la Mawaziri ilifanyika, ambapo nyaraka 59 zilichambuliwa. Mikutano 12 ya Kamati Maalum ya Makatibu Wakuu (IMTC) ilifanyika na nyaraka 18 zilichambuliwa na ushauri kutolewa. Mikutano tisa (9) ya kazi ya Makatibu Wakuu ilifanyika ambapo mada 20 ziliwasilishwa na kujadiliwa. Mikutano mitano (5) ya Baraza la Mawaziri ilifanyika ambapo nyaraka 14 zilijadiliwa na kufanyiwa maamuzi. Aidha, mikutano minne (4) ya Kamati ya Katiba na Bunge ya Baraza la Mawaziri ilifanyika ambapo miswada 16 ilijadiliwa; Kumbukumbu za mikutano ya Sekretarieti ya Baraza la Mawaziri, Kamati Maalum ya Makatibu Wakuu na Baraza la Mawaziri ziliandaliwa na kusambazwa kwa wahusika kwa wakati. Aidha, ufuatiliaji na tathmini ulifanyika na taarifa ya utekelezaji wa Uamuzi wa Baraza la Mawaziri iliandaliwa; Mafunzo kwa Sekretarieti ya Baraza la Mawaziri kuhusu utayarishaji na uwasilishaji wa Nyaraka za Baraza la Mawaziri yalifanyika Dodoma kuanzia tarehe 1 â€“ 3 Februari, 2019; Mafunzo kwa Makatibu Wakuu na kwa Wakurugenzi wa Sera na Mipango/ Waratibu wa Shughuli za Baraza la Mawaziri Wizarani kuhusu utayarishaji nuwasilishaji wa Nyaraka za Baraza lamMawaziri yalifanyika Dodoma tarehe 15 â€“16 Februari, 2019 na 2 â€“ 3 Machi, 2019; Taarifa Jumuishi ya Robo Mwaka ya Utekelezaji wa Mkakati wa Taifa Dhidi ya Rushwa Awamu ya Tatu (NACSAP III) kutoka kwa Wizara, Taasisi za Umma, Mikoa na Halmashauri kwa kipindi cha Robo Mwaka inayoishia mwezi Septemba na Desemba, 2018 ziliandaliwa; Kikao cha kupitia kwa pamoja Mipango Kazi ya Mkakati wa Taifa Dhidi ya Rushwa na Wizara/Sekta za Kimkakati kilifanyika Dar es Salaam na Dodoma tarehe 21 - 28 Septemba, 2018; Vikao vya Kamati ya Taifa ya Kitaalam ya Ushauri ya Uratibu wa Utekelezaji wa Mkakati wa Taifa Dhidi ya Rushwa Awamu ya Tatu (2017 - 2022) vilifanyika tarehe 24 Agosti, 2018 na tarehe 26 Oktoba, 2018 Dar esSalaam; Mafunzo yalitolewa kuhusu maudhui na usimamizi wa utekelezaji wa Mkakati wa Taifa Dhidi ya Rushwa, Awamu ya Tatu kwa Wakuu wa Mikoa na Makatibu Tawala wa Mikoa tarehe 7 Desemba, 2018; Wajumbe wa Kamati za Kudhibiti Uadilifu kwa Mikoa nane (8) ya Geita, Njombe, Songwe, Katavi, Manyara na Pwani; Wizara zote na Taasisi za Umma walipatiwa mafunzo ya kuandaa mipango kazi kutekeleza Mkakati wa Taifa Dhidi ya Rushwa mwezi Februari na Machi, 2019; Rufaa 124 za Watumishi wa Umma, Mamlaka za Nidhamu na Waajiri zilichambuliwa na kutolewa uamuzi na Rais na Katibu Mkuu Kiongozi ambapo wahusika walijulishwa. Aidha, malalamiko 689 ya Watumishi wa Umma na wananchi wengine yalichambuliwa na kutolewa maelekezo; Ziara ya ufuatiliaji wa uzingatiaji wa Sheria na maelekezo yanayotolewa na Katibu Mkuu Kiongozi na Mkuu wa Utumishi wa Umma zilifanyika katika Mikoa ya Mbeya, Songwe, Njombe, Ruvuma, Mara na Mwanza na Mamlaka za Serikali za Mitaa 42 za Mikoa hiyo; Kwa kushirikiana na Ofisi ya Mwanasheria Mkuu wa Serikali, Ofisi ilishiriki katika kutoa majibu na ushahidi kwenye kesi za madai 14 zinazohusu Watumishi wa Umma na wananchi wengine zilizoko Mahakama Kuu zinazopinga uamuzi wa Rais wa Jamhuri ya Muungano wa Tanzania au Katibu Mkuu Kiongozi; na Programu za Maboresho za Serikali za Mitaa (LGRP), Maboresho katika Utumishi wa Umma (PSRP) na Maboresho katika Sekta ya Sheria (LSRP) ,zimekamilisha michakato ya kuandaliwa upya kwa lengo la kuboresha mifumo na utendaji kazi katika Utumishi wa Umma, Serikali za Mitaa na Sekta ya Sheria. Mheshimiwa Spika, Taasisi ya Kuzuia na Kupambana na Rushwa imeendelea kutekeleza majukumu yake kwa kuzingatia Sheria ya Kuzuia na Kupambana na Rushwa Sura ya 329. Majukumu hayo ni pamoja na kuelimisha umma kuhusu athari za rushwa, kuchunguza tuhuma za makosa ya rushwa, kuwafikisha watuhumiwa mbele ya vyombo vya sheria na kuishauri Serikali kuhusu masuala mbali mbali ya rushwa. Mheshimiwa Spika, Matokeo ya juhudi zinazochukuliwa na Serikali ya Jamhuri ya Muungano wa Tanzania inayoongozwa na Mheshimiwa. Dkt. John Joseph Pombe Magufuli katika kukabiliana na rushwa nchini zimeleta mafanikio makubwa kwa kuongeza nidhamu na uwajibikaji wa watumishi wa umma, kujengeka kwa uadilifu katika biashara, ukusanyaji mapato na matumizi ya umma. Mafanikio haya yameijengea Serikali msingi/uwezo mpana wa kukuza uchumi na kuongeza kasi ya utoaji huduma za msingi kwa wananchi wake. Mheshimiwa Spika, Taarifa mbali mbali zinazotolewa na Taasisi za Kimataifa na za Kitaifa kuhusiana na hatua zinazochuliwa na Serikali katika mapambano dhidi ya Rushwa zimedhihirisha Tanzania inapiga hatua kubwa katika kudhibiti vitendo vya rushwa na ufisadi nchini. Mheshimiwa Spika, Kiashiria cha Transparency International (CPI) kimeonesha kuwa kwa mwaka 2018, Tanzania imefanya vizuri kwa kiwango cha juu ya wastani ukilinganisha na nchi nyingine za Kusini mwa Jangwa la Sahara kwa kufikia kiwango cha asilimia 36 na kushika nafasi ya 99 kati ya nchi 180 ikilinganishwa na nafasi ya 103 ya mwaka 2017. Aidha, kwa kutumia kiashiria cha Mo Ibrahim, kiashiria kinaonesha kuwa Tanzania ilipiga hatua katika nyanja ya Utawala Bora kwa kupata asilimia 58.5 ikilinganishwa na asilimia 57.5 ya kiwango kilichofikiwa mwaka 2016. Mheshimiwa Spika, Utafiti uliofanywa na AFROBAROMETER mwaka 2014 ulionesha kuwa asilimia 66 ya waliohojiwa walisema kuwa kiwango cha rushwa kimeongezeka. Hata hivyo, matokeo ya utafiti uliofanyika wa mwaka 2017 yanaonesha kuwa asilimia 72 ya waliohojiwa walisema kuwa kiwango cha rushwa kimepungua. Aidha, matokeo ya utafiti uliofanywa na TWAWEZA mwaka 2017 nao umebainisha kuwa asilimia 85 ya wananchi waliohojiwa walieleza kuwa rushwa imepungua ukilinganisha na asilimia 11 ya waliohojiwa mwaka 2014. Mheshimiwa Spika, Katika kipindi cha mwezi Julai, 2018 hadi Machi, 2019 shughuli zifuatazo zilitekelezwa:- Uchunguzi wa majalada 170 ulikamilika na kuwasilishwa kwa Mkurugenzi wa Mashtaka kuombewa kibali. Majalada 107 kati ya yaliyopelekwa kwa Mkurugenzi wa Mashtaka yalipata kibali cha kuwafikisha watuhumiwa mahakamani. Aidha, majalada mengine yanaendelea kufanyiwa kazi; Kesi mpya 276 zilifunguliwa mahakamani katika kipindi hiki na kufanya jumla ya kesi zilizoendeshwa mahakamani kufikia 704. Kati ya kesi mpya zilizofunguliwa mahakamani, kesi tano (5) zilifunguliwa katika mahakama ya Rushwa na Uhujumu Uchumi (Mahakama ya Mafisadi). Katika kipindi hiki, kesi 253 ziliamuliwa mahakamani ambapo kesi 101 watuhumiwa wake waliachiwa huru na kesi 152 watuhumiwa wake walipatikana na hatia na kuhukumiwa kifungo au kulipa faini. Aidha, kesi 40 ziliondolewa mahakamani kutokana na sababu mbalimbali. Kesi 411 zinaendelea mahakamani; Utafiti wenye lengo la kuimarisha mifumo ya udhibiti wa mianya ya rushwa umefanyika katika maeneo ya kimkakati ya Jiji la Dar es Salaam ulifanyika kwa kuichambua mifumo ya ukusanyaji wa mapato katika Kituo Kikuu cha Mabasi Yaendayo Mikoani cha Ubungo, ushuru unaotokana na maegesho ya magari, Huduma ya usafiri kwa njia ya treni zinazoendeshwa na TAZARA na TRC na udhibiti wa mianya ya rushwa wakati wa maandalizi na usimamizi wa mitihani ya kitaifa ya kidato cha pili na cha nne. Matokeo na mapendekezo ya kuziba mianya ya rushwa katika maeneo haya yamewasilishwa kwa Mamlaka husika ili hatua stahiki zichukuliwe; Kazi 255 za uchambuzi wa mifumo zilifanyika katika sekta 24 na warsha/vikao 172 vya wadau kujadili matokeo ya kazi za utafiti na uchambuzi wa mifumo kwa lengo la kuweka mikakati ya kudhibiti rushwa vilifanyika katika sekta 21. Aidha, kazi 343 za ufuatiliaji wa utekelezaji wa maazimio yatokanayo na mapendekezo ya uchambuzi wa mifumo zilifanyika; Miradi ya maendeleo 91 yenye thamani ya Shilingi bilioni 706.2 ilifuatiliwa katika Sektaza Vipaumbele za Maji, Ujenzi, Afya na Elimu. Kati ya miradi hiyo, miradi sita (6) yenye thamani ya Shilingi bilioni 1.15 ilionekana kuwa na kasoro mbalimbali na inaendelea kufanyiwa uchunguzi. Pia wananchi walielimishwa ili kuimarisha usimamizi wa miradi ya maendeleo katika maeneo yao. Aidha, Taasisi inaendelea na ufuatiliaji wa Miradi 42 ya Ujenzi wa Hospitali za Wilaya yenye thamani ya shilingi bilioni 63; Shilingi milioni 977.92 ziliokolewa kutokana na operesheni zilizofanywa na TAKUKURU na kurejeshwa serikalini kutokana na kudhibiti rushwa katika eneo la ukusanyaji mapato ya Serikali, uzuiaji wa malipo hewa na ukaguzi wa miradi ya maendeleo; Elimu kuhusu athari za rushwa na juhudi za Serikali za kuidhibiti ili kupata uungwaji mkono ilitolewa kupitia njia mbalimbali zikiwemo semina 1,654, mikutano ya hadhara 1,992, vipindi vya redio na Runinga 231 maonesho 168 na taarifa kwa umma 123 zilitolewa kupitia vyombo vya habari. Aidha, habari/makala 315 ziliandaliwa kwa ajili ya wavuti na nakala za machapisho 11,600 zilisambazwa Vijana walio shuleni, vyuoni na ambao hawapo shuleni walipatiwa elimu kuhusu rushwa na Klabu mpya za wapinga rushwa 1,373 zilifunguliwa na 1,887 ziliimarishwa. Aidha, klabu rika 29 za vijana walio nje ya mfumo wa elimu zilifunguliwa; TAKUKURU kwa kushirikiana na Jeshi la Polisi wako katika Kampeni iliyopewa jina la UTATU inayoshirikisha pande tatu yaani TAKUKURU, Jeshi la Polisi na wadau/wananchi yenye lengo la kuzuia vitendo vya rushwa kwenye eneo la Usalama Barabarani; TAKUKURU imeendelea kutoa huduma ya kupokea malalamiko na taarifa kutoka kwa wananchi kwa saa 24 ambapo wananchi 225,688 wameweza kuifikia TAKUKURU kupitia simu namba 113 ambapo walipata fursa ya kutoa maoni, ushauri, kuuliza maswali na kutoa taarifa za vitendo vya rushwa; Filamu ya BAHASHA iliyoandaliwa na TAKUKURU kwa kushirikiana na Kampuni ya filamu ya Media for Development International (MfDI) kwa ufadhili wa Ubalozi wa Uswisi na Ubalozi wa Uholanzi nchini Tanzania ilizinduliwa. Uzinduzi wa filamu hii yenye maudhui kuhusu mapambano dhidi ya rushwa na maadili ulifanyika katika ukumbi wa Pius Msekwa katika eneo la Bunge la Jamhuri ya Muungano wa Tanzania ambapo mgeni rasmi alikuwa Spika wa Bunge la Jamhuri ya Muungano wa Tanzania, Mheshimiwa Job Ndugai; Elimu kwa umma imeendelea kutolewa kupitia vyombo vya habari na mitandao ya kijamii kubeba agenda ya mapambano dhidi ya rushwa ambapo jumla ya matangazo (graphics) matatu (3) na 11 (video spots) yaliandaliwa na kusambazwa kupitia mitandao ya kijamii (social media) ya TAKUKURU (Facebook, Instagram na Twitter) na WhatsApp. Aidha, TAKUKURU imepata usajili wa PCCB Online TV ili kuwafikia wananchi wengi kwa gharama nafuu; Kazi ya kuimarisha mfumo wa TEHAMA ndani ya TAKUKURU unaendelea ambapo wazabuni wanaendelea kuunganisha Ofisi 58 za wilaya kwenye mtandao wa Taasisi, kuboresha njia za mawasiliano katika Mikoa 17 na kununua Kompyuta 78 ili kurahisisha na kuwezesha mtiririko mzuri wa majalada, takwimu na mawasiliano kutoka ngazi za Wilaya, Mkoa na Makao Makuu; na Watumishi 198 walipatiwa mafunzo ili kuwajengea uwezo wa kumudu majukumu kwa ufanisi. Mheshimiwa Spika, Taasisi ya UONGOZI imeendelea kusimamia malengo yake ya kuwa Kituo cha utaalam wa hali ya juu cha kuendeleza Viongozi Barani Afrika kwa kuanzia na Tanzania, Ukanda wa Afrika Mashariki na hatimaye Afrika kwa ujumla. Walengwa ni Viongozi Waandamizi waliopo na wanaojitokeza wakiwemo wanasiasa, watumishi wa Serikali na Mahakama. Mheshimiwa Spika, katika kipindi cha Mwaka wa Fedha 2018/19, kazi zifuatazo zimetekelezwa:- Programu ya Stashahada ya Uzamili ya Uongozi iliyozinduliwa rasmi tarehe 21 Aprili,2017 iliendelea kutekelezwa. Stashahada hii inalenga kuwajengea viongozi uwezo wa kufanya uamuzi wa kimkakati, kusimamia rasilimaliwatu na rasilimali nyingine na kujenga sifa binafsi za kiongozi. Stashahada hii yenye moduli 10 inatekelezwa kwa kushirikiana na Chuo Kikuu cha Aalto kilichoko Helsinki, Finland. Katika kipindi hiki, awamu ya pili ya mafunzo inayojumuisha Maafisa Waandamizi 32 kutoka Wizara, Taasisi na Mashirika ya Umma iliendelea kutekelezwa. Moduli sita zinazohusu masuala ya Uongozi wa matokeo; Ubunifu; Maendeleo Endelevu; Uongozi wenye Maadili; Mawasiliano na Usimamizi wa rasilimaliwatu zilitekelezwa; Kozi saba (7) za muda mfupi zimetolewa kwa Viongozi wa Umma 431 kwa lengo la kuimarisha utendaji wao. Kozi hizi ni kwenye maeneo ya Uongozi wa kimkakati; Utawala; Mitazamo na Dira; Kiongozi Muadilifu; Uongozi Binafsi na Wenye Maadili; Mapambano Dhidi ya Rushwa, Utawala Bora na Uwajibikaji; Usimamizi wa Mipango yenye Matokeo; na Huduma kwa wateja; Mafunzo ya uongozi yalitolewa kwa Wajumbe wa Kamati tatu za Kudumu za Bunge ya Uongozi; Haki, Maadili na Madaraka; na ya Utawala na Serikali za Mitaa tarehe 16 Agosti, 25 â€“ 26 na 30 Machi, 2019, Zanzibar, Arusha na Dodoma; Mafunzo ya kuwajengea uwezo Viongozi wa kisiasa na watendaji wa Serikali katika ngazi za Mkoa na Wilaya yalitolewa kwa Wakuu wa Mikoa na Makatibu Tawala wa Mikoa,Wakuu wa Wilaya na Wakurugenzi wa Mamlaka za Serikali za Mitaa. Mafunzo haya yalilenga kuwajengea uwezo viongozi hawa katika masuala ya Uongozi, Utawala Binafsi, Hisia na Uhusiano Wenye Tija Kati ya Viongozi Watendaji na Viongozi wa Kisiasa, Uwajibikaji, Majukumu na Mipaka ya Kazi, Mawasiliano Fanisi, Usimamizi wa Vihatarishi na Udhibiti wa Ndani, Ununuzi katika Sekta ya Umma, Masuala ya Itifaki, Usalama wa Serikali na Ulinzi na Usalama wa Taifa. Jumla ya Viongozi 117 walipata mafunzo kwa mchanganuo ufuatao: Wakuu wa Mikoa 26 na Makatibu Tawala 25; na Wakuu wa Wilaya 27 na Wakurugenzi 39 wa Mamlaka za Serikali za Mitaa walioteuliwa na Mheshimiwa Rais wa Jamhuri ya Muungano wa Tanzania miezi ya Julai na Agosti 2018. Wakuu wa Wilaya na Wakurugenzi waliobaki walishapatiwa mafunzo hayo; Kwa kushirikiana na Taasisi za ndani na nje ya Nchi, makongamano nane (8) ya Kimataifa, Kikanda na Kitaifa yalifanyika kwa lengo la kukutanisha viongozi ili kubadilishana taarifa, maarifa na uzoefu na kuwaongezea uelewa wa masuala ya Uongozi na Maendeleo Endelevu. Jumla ya viongozi 586 walishiriki kutoka Tanzania na nchi mbalimbali ndani na nje ya Bara la Afrika. Mikutano ifuatayo ilifanyika:- Kongamano la Kikanda la Viongozi wa Afrika kuhusu â€œNamna ya Kupata Mitaji kwa ajili ya Maendeleo Endelevu Afrikaâ€ lilifanyika tarehe 2 na 3 Agosti, 2018. Kongamano hili liliandaliwa kwa kushirikiana na Taasisi ya Rais Mstaafu Mheshimiwa Benjamin William Mkapa. Kongamano hili lilihudhuriwa na Viongozi 200 wakiwemo Rais Paul Kagame wa Rwanda, Marais Wastaafu kutoka Tanzania, Somalia, Msumbiji, Nigeria na Tunisia; Wakuu wa Taasisi za Kikanda za SADC, EAC, UNECA, na AfDB; wafanyabiashara, Wakuu wa Taasisi za Kiraia na wasomi kutoka nchi 20; Mkutano wa Kitaifa juu ya â€œNafasi ya Serikali ya Mapinduzi ya Zanzibar katika Mageuzi ya Kiuchumi na Kijamiiâ€ ulifanyika tarehe 9, Julai, 2018. Mkutano huu uliandaliwa kwa kushirikiana na Wizara ya Fedha na Mipango ya Serikali ya Mapinduzi Zanzibar na kuhudhuriwa na Viongozi 40; Kongamano la Kimataifa kuhusu â€œMchango wa Mashirika ya Umma katika Utekelezaji wa Ajenda ya Viwanda Tanzania Baraâ€ liliandaliwa kwa kushirikiana na Ofisi ya Msajili wa Hazina tarehe 10 Julai, 2018. Kongamano hili lilihudhuriwa na Viongozi 51 kutoka Mashirika ya Umma; Mkutano wa Kitaifa kuhusu â€œKukuza na Kuimarisha Uongozi na Viongozi Tanzaniaâ€ uliandaliwa na kufanyika tarehe 2 Novemba, 2018 na kuhudhuriwa na viongozi 48 na viongozi wa wanafunzi wa Vyuo Vikuu 10; Mkutano kuhusu â€œRasilimali za Asili na Ujenzi wa Viwanda: Je, Gesi inaweza kuchochea mabadiliko ya kimuundo?â€ uliandaliwa kwa kushirikiana na Taasisi ya Umoja wa Mataifa (UNU - WIDER) na Chuo Kikuu cha Dar es Salaam (Idara ya Uchumi) tarehe 30 Novemba, 2018. Mkutano huo ulihudhuriwa na washiriki 52; Mkutano kuhusu â€œMipango kwa ajili ya Maendeleo: Uzoefu kutoka Tume ya Mipango ya Jimbo la Kerala, Indiaâ€ ulifanyika tarehe 9 Novemba, 2018 na kuhudhuriwa na Maafisa Mipango 57 kutoka Serikalini na Taasisi za Serikali. Mkutano huu ulifanyika kwa kushirikiana na Kavazi la Mwalimu Nyerere; Mkutano wa Kitaifa juu ya â€œSera Shirikishi katika Menejimenti ya Uchumiâ€ uliandaliwa kwa kushirikiana na Taasisi ya REPOA tarehe 20 Desemba, 2018. Mkutano huu ulihudhuriwa na wadau 28; Mkutano wa Kitaifa juu ya â€œMapendekezo ya Kanuni ya Madini ya Mwaka 2019 ya Kuanzisha Masoko na Vituo vya Kuuza Madiniâ€ ulifanyika kwa kushirikiana na Wizara ya Madini tarehe 11 na 12 Februari, 2018. Mkutano huu ulihudhuriwa na viongozi wa Serikali, na wadau wa madini wapatao 100; Vipindi saba (7) vya mahojiano na viongozi waandamizi na wataalam wa masuala ya Uongozi na Maendeleo Endelevu viliandaliwa na kurushwa kwenye runinga na kuwekwa kwenye tovuti ya Taasisi ya UONGOZI na mitandao ya kijamii kwa lengo la kubadilishana taarifa, maarifa na uzoefu. Vipindi hivi vinaonyeshwa na kuonekana Bara zima la Afrika; Tafiti inayohusu Uchumi wa Viwanda vya Kijani iliendelea kufanyika; Maandalizi ya Tafiti tano(5) zitakazofanyika kwa kushirikiana na Taasisi ya Umoja wa Mataifa, UNU-WIDER, iliyoko Finland yamekamilika; Maandalizi ya chapisho linaloelezea maisha ya Rais Mstaafu wa Awamu ya Tatu Mheshimiwa Benjamin William Mkapa lilikamilika na liko kwenye hatua za uchapishaji. Chapisho la Rais Mstaafu wa Awamu ya Pili Mheshimiwa Ali Hassan Mwinyi linaendelea kuandaliwa. Machapisho (memoirs) haya yanaelezea maisha binafsi na michango ya Marais hawa Wastaafu katika jamii, kabla, wakati na baada ya urais; Jumla ya Machapisho manne (4) juu ya masuala ya Uongozi na Maendeleo Endelevu yalitolewa; na Ushauri wa kitaalam ulitplewa kwa Wizara ya Sheria na Katiba katika kuandaa Awamu ya pili ya Programu ya Maboresho ya Sekta ya Sheria. Aidha, Taasisi iliwezesha Tume ya Madini kutengeneza Mpango Mkakati wake wa Mwaka 2018/19 â€“ 2022/23. Mheshimiwa Spika, Mpango wa Kurasimisha Rasilimali na Biashara za Wanyonge Tanzania (MKURABITA) umeendelea kutekeleza Majukumu ya kuandaa na kusimamia mfumo wa Kitaifa wa umiliki wa rasilimali na uendeshaji wa Biashara nchini unaotambulika na kukubalika kisheria. Katika kipindi cha Julai, 2018 hadi Machi, 2019. MKURABITA imetekeleza kazi zifuatazo:- Wakulima 586 na viongozi 147 wa Vyama vya wakulima wamejengewa uwezo wa kutumia Hati za Haki Miliki za Kimila kupata Mitaji katika Benki na Taasisi nyngine za Fedha katika Halmashauri za Wilaya za Mvomero, Magu na Chamwino. Mafunzo yaliyotolewa yamewezesha Wakulima 151 kufungua akaunti katika benki. Aidha, katika kipindi cha mafunzo Vyama viwili (2) vya Msingi vya Mazao na Masoko (AMCOS) vilianzishwa katika Vijiji vya Membe na Mahama Wilayani Chamwino; Kwa kushirikiana na Halmashauri za Wilaya za Singida na Njombe, Vituo viwili (2) vya Urasimishaji wa Biashara (One Stop Formalization Centre) vimeanzishwa katika Halmashauri ya Mji wa Njombe na Manispaa ya Singida ambapo huduma muhimu za utoaji leseni za biashara, utoaji wa Namba ya Utambulisho wa Mlipa kodi (TIN), usajili wa jina la biashara, huduma za benki na mifuko ya hifadhi ya jamii zinapatikana sehemu moja. Aidha, wafanyabiashara 1,527 wamepata mafunzo ya urasimishaji na uendeshaji wa biashara. Katika kipindi husika Vituo vimesajili biashara 738 na wafanyabiashara 400 wamefungua akaunti katika benki kwa ajili ya kuweka akiba na kukopa fedha ili kujiongezea mitaji. Uanzishwaji wa Vituo vya Urasimishaji wa Biashara katika Halmashauri ya Manispaa ya Mtwara, Geita na Jiji la Tanga unaendelea na utakamilika ifikapo Juni, 2019; Urasimishaji wa biashara katika Wilaya za Magharibi A, Unguja na Mkoani, Pemba umeanza ambapo wafanyabiashara 100 watapata mafunzo na kusajiri biashara zao; Kwa kushirikiana na Ofisi za Taifa za Takwimu Tanzania Bara na Zanzibar, MKURABITA imefanya utafiti kuhusu Sekta isiyo Rasmi nchini kwa lengo la kubaini ukubwa na thamani ya Sekta isiyo Rasmi. Taratibu za kutoa tarifa kwa umma juu ya matokeo ya tathmini hiyo zinaandaliwa; Mkakati wa Mawasiliano umepitiwa kwa kushirikiana na wataalam kutoka Wizara za Kisekta ili kuandaa Mkakati mpya kwa lengo la kuongeza ufanisi katika kufanya mawasiliano kwa Umma. Taasisi hizo ni Ofisi ya Rais TAMISEMI, Ofisi ya Rais â€“ Menejimenti ya Utumishi wa Umma na Utawala Bora, Chuo cha Utumishi wa Umma, Tume ya Mipango Zanzibar, Wizara ya Viwanda na Biashara na Wizara ya Ardhi, Nyumba na Maendeleo ya Makazi; Mikakati mbalimbali imetekelezwa na MKURABITA kwa lengo la kujitangaza kwa wadau ikiwemo: Kuandaa na kurusha vipindi 51 vya redio na Runinga ambavyo vimerushwa TBC na ZBC. Adha, vipeperushi 4,000 vimesambazwa kwa wadau. Vilevile ziara ya wanahabari watano (5) kutoka vyombo mbalimbali vya habari imefanyika katika maeneo ambayo urasimishaji umefanyika; MKURABITA imeingia makubaliano na benki ya National Microfinance Bank (NMB) kwa ajili ya utekelezaji wa Miradi ya majaribio ya Mfuko Endelevu wa Urasimishaji wa Wilaya. Utekelezaji umeanza katika Halmashauri ya Manispaa ya Iringa ambapo Serikali imeweka fedha za dhamana katika benki ya NMB ili kuziwezesha Halmashauri kukopa na kuendesha shughuli za urasimishaji endelevu; na Ufuatiliaji na tathmini ya utekelezaji wa shughuli za urasimishaji umefanyika katika Halmashauri za Wilaya za Urambo na Bariadi kwa Tanzania Bara ili kuona mchango wa â€œKituo Kimoja cha urasimishaji na uendelezaji biasharaâ€ ambapo utekelezaji wa urasimishaji biashara kwa kupitia Vituo vilivyoanzishwa vya uendelezaji unarahisisha na kuongeza ukusanyaji wa Mapato ya ada za leseni na Kodi. Kwa upande wa Zanzibar, tathmini na ufuatiliaji imefanyika katika Wilaya za Mjini Magharibi, Kaskazini B, Kati, Wete na Chakechake. Mheshimiwa Spika, Mfuko wa Maendeleo ya Jamii umeendelea kutekeleza Awamu ya Tatu kwa kuyapa kipaumbele maeneo ya Ukuzaji wa uchumi na kupunguza umaskini wa kipato; Kuinua ubora wa maisha na ustawi wa jamii; na Utawala bora na uwajibikaji. Kazi zilizotekelezwa katika kipindi cha Julai, 2018 hadi Machi, 2019 ni kama ifuatavyo: Ruzuku ya jumla ya Shilingi bilioni 163.5 lihawilishwa kwa kaya maskini 1,007,588 zilizoandikishwa zenye jumla ya watu zaidi ya milioni 5 Tanzania Bara na Zanzibar katika Vijiji/Mitaa/Shehia 9,835. Kaya hizo zimeweza kupata ruzuku hiyo kwa masharti ya lishe, afya na elimu; Mpango wa kutoa ajira za muda umetekeleza miradi 3,567 kutoka katika Vijiji, Mitaa na Shehia zipatazo 2,590 ambapo kaya za walengwa 288,837 zilipata ajira za muda katika Mamlaka za Serikali za Mitaa 42 na Wilaya zote za Zanzibar. Miradi hiyo ina thamani ya Shilingi bilioni 15.1. Miradi iliyotekelezwa ni pamoja na ujenzi na ukarabati wa malambo ya maji, uanzishaji wa vitalu vya miche ya miti, uchimbaji wa visima vifupi, uboreshaji wa barabara, uhifadhi wa vyanzo vya maji, na hifadhi ya mazingira. Aidha, watoa huduma 152 wa ngazi ya jamii wamefundishwa namna ya kusimamia miradi ya kutoa ajira za muda katika Maeneo 19 ya Utekelezaji; Uhakiki endelevu wa Kaya za Walengwa ili kubaini na kuziondoa kaya zinazopoteza vigezo vya Mpango uliendelea kufanyika. Katika kipindi cha Julai 2018 hadi Machi jumla ya kaya 4,840 zilibainika kupoteza vigezo au sifa na kuondolewa katika Mpango kwa sababu mbalimbali kama ifuatavyo:- Kaya zilizokuwa na mwanakaya mmoja ambaye alifariki au wote wamefariki ni hizi hutolewa kila kipindi cha malipo; Kaya zilizohamia Vijiji/Mitaa/Shehia ambapo Mpango haujaanza kutekelezwa ni 235. Kaya hizi huwa na fursa ya vya na baadaye hutolewa kwenye Mpango; Kaya ambazo hazikujitokeza mara mbili mfululizo kupokea ruzuku na wakati wa mzunguko wa tatu kuondolewa ni 3,774. Kaya hizi hujifuta zenyewe kwenye Mpango au kuondolewa; Kaya ambazo baadhi ya wanakaya ni wajumbe wa Kamati za Usimamizi za Jamii, Halmashauri za Vijiji/Kamati za Mitaa, viongozi na watendaji ni 9. Kaya hizi huondolewa mara moja kwenye Mpango baada ya kubainika. Miradi 97 ya miundombinu ya elimu, afya na maji yenye thamani ya Shilingi bilioni 4.4 inaendelea kutekelezwa katika Halmashauri 16 za Mikoa ya Arusha, Njombe, Tanga, Mtwara na Tabora. Aidha, wawezeshaji wa ngazi ya Halmashauri na wajumbe wa kamati za usimamizi za jamii walipewa mafunzo kuhusu taratibu za utekelezaji na usimamizi wa miradi katika maeneo yao; Mfumo wa malipo kwa Walengwa kwa njia za kielektroniki (kupitia mitandao ya simu na Benki) umeandaliwa na majaribio yamefanyika katika Mamlaka ya Maeneo ya utekelezaji 16 ambayo ni; Jiji la Arusha, Manispaa ya Ilala, Manispaa ya Kinondoni, Manispaa ya Temeke, Halmashauri ya Bahi, Mpanda Mji, Halmashauri ya Siha, Halmashauri ya Kilwa, Halmashauri ya Bagamoyo, Halmashauri ya Kisarawe,Manispaa ya Kigoma â€“ Ujiji, Halmashauri yaMkuranga, Manispaa ya Songea, Halmashauri ya Urambo, Halmashauri ya Muheza, na Halmashauri zote Unguja na Pemba kwa upande wa Zanzibar. Hadi kufikia Machi, 2019 Walengwa 55,763 wamenufaika na shilingi bilioni 16.2 zimelipwa kwa kutuma njia hiyo; Miongozo ya utekelezaji wa shughuli za kuweka akiba na kukuza uchumi wa kaya ilikamilika na kuanza kutumika. Jumla ya vikundi vya kuweka akiba 11,769 vyenye walengwa 151,821 vimeundwa katika Mamlaka ya Maeneo ya Utekelezaji 44. Vikundi hivyo vimeweza kuweka jumla ya akiba ya shilingi bilioni 2 na kukopeshana shilingi milioni 802; Mfumo wa Teknolojia, Habari na Mawasiliano (TEHAMA) wa utunzaji wa kumbukumbu za walengwa, uendeshaji na utoaji taarifa umeendelea kuboreshwa na kuimarishwa. Aidha, Mfumo wa kuwasilisha na kupokea malalamiko umekamilika na umeanza kutumika katika maeneo yote ya utekelezaji Mifumo ya TASAF imeunganishwa na mifumo mingine ya kitaifa kama vile NIDA na Malipo Mtandao (Government e-Payment Gateway). Aidha, Kituo cha Huduma kwa Wateja kimeanzishwa TASAF Makao Makuu; Tathimini ya kupima matokeo na manufaa ya utekelezaji wa Mpango wa Kunusuru Kaya Maskini imefanyika. Ofisi ya Taifa yaTakwimu kwa Tanzania Bara na Ofisi ya Mtakwimu Mkuu wa Serikali kwa Zanzibar zimekamilisha kazi ya kukusanya taarifa za kiutafiti za Awamu ya Kati kutoka maeneo mbalimbali (Midline survey). Kazi ya kuchambua taarifa hizo imekamilika na imeonesha mafanikio katika kuboresha maisha ya walengwa kama ifuatavyo:- Kupungua kwa kiwango cha umaskini uliokithiri kwa kuongeza upatikanaji wa mahitaji ya msingi katika kaya; Ongezeko la upatikanaji wa vyakula vya aina mbalimbali ambavyo vinasaidia kuongeza uwezo wa watoto kujifunza na watu wazima kufanya kazi za uzalishaji; Ongezeko la uandikishwaji na mahudhurio ya watoto kutoka kaya masikini shuleni; Ongezeko la matumizi ya huduma za afya miongoni mwa kaya za walengwa na kuongezeka kwa mahudhurio kwenye vituo vya kutolea huduma za afya kwa watoto wenye umri kati ya miezi 0-24 kutoka Kaya Maskini; Kuongezeka kwa akiba na rasilimali za kaya ambazo zinawezesha kaya kujikinga na majanga; Kuongezeka kwa shughuli za kilimo na matumizi ya pembejeo ambazo zinaongeza tija kwenye uzalishaji; Kuchochea uwekezaji katika shughuli zisizo za kilimo na kuongeza ajira; na Kuboresha makazi ya Kaya. Mapitio ya pamoja ya Timu ya Serikali na Washirika wa Maendeleo kuhusu utekelezaji wa shughuli za Mpango yamefanyika katika vipindi viwili , Oktoba 17 - 25, 2018 na Desemba 03 - 07, 2018. Taarifa zote za mapitio zimeonesha utekelezaji wa Mpango unaenda vizuri na unawasaidia Walengwa kuondokana na umaskini na kuwajengea uwezo wa kiuchumi na kuwaendeleza watoto katika afya na elimu bora; Maandalizi ya kipindi cha pili cha Mpango wa Kunusuru Kaya Maskini (Productive Social Safety Net PSSN II) yamekamilika na utekelezaji unatarajiwa kuanzia Julai, 2019. Lengo kubwa likiwa ni kuwafikia wananchi wote maskini katika Vijiji/Mitaa yote ya Tanzania Bara na Shehia zote za Tanzania Zanzibar. Utekelezaji wake utakuwa wa miaka mitano (5). Msisitizo mkubwa wa Serikali katika Kipindi cha Pili ni Walengwa kufanya kazi zaidi na kujishughulisha na shughuli za uzalishaji na kuongeza kipato; na Ukaguzi wa ndani ulifanyika ili kuhakikisha kama fedha zilitumika ipasavyo katika utekelezaji wa Mpango wa TASAF Awamu ya Tatu kwa mwaka wa fedha 2017/18. Ukaguzi ulifanyika TASAF Makao Makuu pamoja na Maeneo yote 161 ya Utekelezaji. Aidha, Wakaguzi wa nje kutoka Ofisi ya Taifa ya Ukaguzi (NAO) walifanya ukaguzi wa uhawilishaji fedha kwa walengwa, ununuzi, uendeshaji na thamani ya fedha. Matokeo ya ukaguzi huo yalikuwa mazuri na kuwezesha kupata hati safi. Mheshimiwa Spika, Majukumu ya Mfuko wa Rais wa Kujitegemea yameendelea kutekelezwa kupitia huduma ya utoaji wa mikopo mbalimbali kwa wajasiriamali wadogo na wa kati. Aidha, Huduma za ushauri na mafunzo ya kibiashara yameendelea kutekelezwa. Baadhi ya kazi zilizotekelezwa katika kipindi cha Julai, 2018 hadi Machi, 2019 ni kama ifuatavyo:- Mikopo 2,556 yenye thamani ya Shilingi bilioni 2.05 ilitolewa kwa vijana waliohitimu mafunzo katika Vyuo vya Ufundi Stadi vinavyotambuliwa na VETA na SIDO na wanawake wajasiriamali katika Mikoa ya Dar es Salaam, Pwani, Morogoro, Njombe na Lindi; Walengwa 3,794 wa Mfuko walipata mafunzo ya ujasiriamali wa namna ya kujitambua na taratibu za mikopo ya Mfuko. Aidha, mafunzo kuhusu uendeshaji wa miradi endelevu kwa wateja 1,337 yalitolewa; Taratibu za awali za kufungua tawi Bukoba Vijijini zilifanyika; Vituo vipya vya huduma Iringa Mjini na Urambo Mjini vilifunguliwa mwezi Julai, 2018; Utafiti kuhusu huduma za mikopo kwa walengwa kwenye Wilaya ya Bukoba, Wilaya ya Urambo na Wilaya ya Kakonko ulifanyika na kubaini kuwa utayari na uhitaji wa huduma za mikopo ni mkubwa na hivyo ni fursa nzuri kwa Mfuko; na Maofisa mikopo 30 walipata mafunzo ya utoaji huduma na sera za mikopo. Mheshimiwa Spika, katika Mwaka wa Fedha wa 2018/19 Sekretarieti ya Maadili ya Viongozi wa Umma ilitengewa Shilingi 11,511,874,000. Kati ya fedha hizo Shilingi 7,461,874,000 ni kwa ajili ya Matumizi ya Kawaida na Shilingi 4,050,000,000 kwa ajili ya Miradi ya Maendeleo. Hadi kufikia Machi, 2019 Shilingi 4,683,239,577.21 Matumizi ya Kawaida zilipokelewa na kutumika. Kwa upande wa Miradi ya Maendeleo, Shilingi 1,030,744,696.91 zilipokelewa na kutumika. Mheshimiwa Spika, katika kipindi cha Julai, 2018 hadi Machi, 2019 shughuli zifuatazo zilitekelezwa:- Malalamiko 146 ya ukiukwaji wa maadili dhidi ya Viongozi wa Umma yalipokelewa na kuchambuliwa. Kati ya malalamiko hayo, malalamiko 100 yalihusu Sheria ya Maadili ya Viongozi na malalamiko 46 hayakuhusu Sheria ya Maadili ya Viongozi wa Umma. Malalamiko ambayo si ya kisheria yanajumuisha maeneo ya migogoro ya ardhÃ­, rushwa, jinai, nk. Uchunguzi wa awali umefanyika kwa malalamiko yote yanayohusu ukiukwaji wa Sheria ya Maadili ya Viongozi wa Umma na walalamikaji kupewa mrejesho. Kwa yale malalamiko ambayo hayakuhusu ukiukwaji wa Sheria ya Maadili ya Viongozi wa Umma walalamikaji walipewa ushauri na mengine yalielekezwa kwenye Mamlaka zinazohusika; Jumla ya Viongozi wa Umma 13,945 ambao ni sawa na asilimia 89 kati ya Viongozi 15,937 wamerejesha Fomu za Tamko la Rasilimali na Madeni kwa kipindi kilichoishia tarehe 31 Desemba, 2018 ikilinganishwa na Viongozi 15,391 waliorejesha kipindi kama hicho mwaka Wengi wa Viongozi ambao hawakurejesha Tamko kwa wakati walitokea katika kanda za: Dar es Salaam (525); Kusini (263) na Nyanda za Juu Kusini (225). Viongozi walioshindwa kurejesha Matamko yao kwa wakati wametumiwa barua za kukumbushwa na wale ambao hawatatoa sababu za msingi za kutorejesha kwa wakati watafikishwa katika Baraza la Maadili; Viongozi 2,000 walipangwa kuhakikiwa katika mwaka wa fedha 2018/19. Awamu ya kwanza ya uhakiki wa viongozi imehusisha viongozi 594 kati ya 1,000 waliopangwa kuhakikiwa. Viongozi waliosalia hawakuhakikiwa kutokana na sababu mbalimbali ikiwemo uhaba wa fedha. Viongozi walioonekana kuwa na tofauti au kasoro katika matamko yao wametakiwa kutoa maelezo ya kasoro au tofauti hizo na wale ambao hawatakuwa na maelezo yatakayoridhisha watafikishwa kwenye Baraza la Maadili kwa uchunguzi wa kina; Elimu kwa umma ilitolewa kwa viongozi na watumishi wa Taasisi mbalimbali za umma juu ya Sheria ya Maadili ya Viongozi wa Umma (sura ya 398) ikijumuisha elimu kuhusu Hati ya Ahadi ya Uadilifu. Jumla ya Viongozi wa Umma 1,945, Watumishi wa Umma 6,673 na wananchi 10,852 walipatiwa elimu kuhusu Maadili ya Viongozi wa Umma kupitia warsha na semina. Aidha, kupitia vipindi vya Radio hususan zile za kijamii, Sekretariati imerusha zaidi ya vipindi 80 kupitia radio za: Planet FM (Morogoro), Safari FM (Mtwara); Alternative FM (Dodoma) na Nuru FM (Iringa). Radio hizi zinarusha kipindi cha maadili mara moja kwa wiki kwa mwaka mzima. Vilevile, vipindi vingine vilirushwa na Radio za: Uhai FM na Voice of Tabora - VoT FM (Tabora); TBC Taifa FM (Dar es Salaam); Arusha One FM (Arusha), na Luki FM, Lulu FM, Highland FM, na Big Star FM (Mbeya); Siku ya Maadili Kitaifa iliadhimishwa Kitaifa Mkoani Dodoma tarehe 10 Desemba, 2018 kwa kushirikiana na Taasisi za Serikali zinazosimamia masuala ya utawala bora, uwajibikaji, haki za binadamu, mapambano dhidi ya rushwa na maadili. Maadhimisho ya Siku hii yalienda sambamba na Sekretarieti kugawa vifaa kwa baadhi ya shule za msingi na sekondari ambazo ni wanachama wa Klabu za Maadili; Jumla ya Viongozi Wakuu wa Kitaifa 63 ikijumuisha Mawaziri na Makatibu Wakuu walisaini Hati ya Ahadi ya Uadilifu wakati walipoapishwa kushika nyadhifa mbalimbali ikiwa ni moja ya eneo la kuwakumbusha Viongozi kuwa waadilifu kwa kutimiza wajibu wao na kuepuka mgongano wa masilahi. Aidha, wale ambao hawajasaini Hati ya Ahadi ya Uadilifu wanaendelea kupewa elimu juu ya umuhimu wa kusaini hati hiyo; Rasimu ya Kanuni za Maadili kwa ajili ya utekelezaji wa Sheria ya Maadili ya Viongozi wa Umma imeandaliwa na maoni ya wadau mbalimbali yanaendelea kupokelewa ili kuboresha kanuni husika; Mdahalo wa Kitaifa kuhusu suala la Mgongano wa Maslahi ulioshirikisha wadau mbalimbali uliandaliwa na kufanyika mwezi Desemba, Dodoma; Ujenzi wa Ofisi za Sekretarieti ya Maadili Makao Makuu Dodoma unaendelea na uko kwenye hatua ya msingi; na Ujazaji Tamko la Rasilimali na Madeni kwa njia ya mtandao upo katika hatua za kujenga mfumo ambapo Kituo cha Kompyuta cha Chuo Kikuu cha Dar es Salaam kinaandaa rasimu ya mwanzo ya muundo wa mfumo. Mheshimiwa Spika, Katika mwaka wa fedha wa 2018/19, Ofisi ya Rais, Menejimenti ya Utumishi wa Umma: Fungu 32 inayojumuisha Wakala zilizo chini yake iliidhinishiwa jumla ya Shilingi 41,403,499,261.00 kwa ajili ya utekelezaji wa Mpango wa mwaka. Kati ya fedha hizo, Shilingi 30,464,499,261.00 ziliidhinishwa kwa ajili ya 42 Matumizi ya Kawaida na Shilingi 10,939,000,000.00 kwa ajili ya utekelezaji wa Miradi ya Maendeleo, Hadi kufikia mwezi Machi, 2019 kiasi cha Shilingi 28,934,685,773.36 zilikuwa zimepokelewa. Jumla ya Shilingi 28,934,685,773.36 zimetumika hadi Machi, 2019. Mheshimiwa Spika, Ofisi ya Rais, Menejimenti ya Utumishi wa Umma pamoja na Wakala zake imeendelea kutekeleza majukumu yake ya msingi ya kuhakikisha kuwa Utumishi wa Umma unaendeshwa kwa kuzingatia misingi ya Utawala Bora. Aidha, watumishi wa umma wanawajibika kuwa wasikivu kwa wananchi, pale wanapotoa huduma mbalimbali kwa kuzingatia Sera, Sheria, Kanuni na Taratibu zilizowekwa. Mheshimiwa Spika, Katika kipindi cha kuanzia Julai, 2018 hadi Machi, 2019 Ofisi ya Rais, Menejimenti ya Utumishi wa Umma ilitekeleza shughuli zifuatazo:- Taasisi za Serikali zimejengewa uwezo wa kuandaa nyaraka zinazozingatia utafiti (Evidence Based Policy â€“ EBP) pamoja na kuandaa Sera za Kisekta zilizowianishwa ili kuondoa migongano na urudufu wakati wa utekelezaji kwa kutumia wajumbe wa timu ya Sera inayojumuisha wataalamu kutoka Serikalini waliopo katika Wizara mbalimbali na ambao walifunzwa ipasavyo; Miundo 38 ya Maendeleo ya Utumishi imehuishwa, kuwianishwa na kuoanishwa na mishahara ya Watumishi wa Umma katika Taasisi na Mashirika ya Umma; Nyaraka za kiutumishi za kuanzishwa kwa Mfuko wa Hifadhi ya Jamii wa Watumishi wa Umma (PSSSF) zimeandaliwa. Vile vile, Tume ya Madini, Hospitali ya Benjamini Mkapa, Taasisi ya Utafiti wa Kilimo (TARI) na Taasisi ya Utafiti wa Mifugo (TALIRI) nazo zilipata huduma; Ufuatiliaji wa utekelezaji na ujumuishwaji wa masuala ya Anuai za Jamii (Jinsia, UKIMWI na Ulemavu) katika Taasisi za Umma 25 umefanyika; Mkutano wa ujumuishwaji wa masuala ya Jinsia Mahala Pa Kazi umefanyika kwa Wakurugenzi Wasaidizi wa Utawala na Rasilimaliwatu kutoka Wizara 23, Ofisi ya Rais â€“ Ikulu, Ofisi ya Waziri Mkuu na Ofisi ya Makamu wa Rais. Malalamiko 708 yanayotokana na ukiukwaji wa Sheria, Kanuni, Taratibu na Miongozo yamepokelewa. Kati ya hayo, malalamiko 515 sawa na asilimia 72 yalishughulikiwa na yaliyobaki yanaendelea kushughulikiwa. Malalamiko haya yanahusiana na masuala ya upandishwaji vyeo, stahili za ajira,usitishwaji wa ajira, mafao ya hitimisho la kazi, nidhamu, fidia ya kuumia na kufariki kazini. Vile vile, hoja 433 kuhusu uteuzi, mikataba ya ajira, uhamisho, likizo bila malipo zimepokelewa ambapo hoja 405 sawa asilimia 94 zimejibiwa; Ofisi imeshughulikia na kuwezesha utoaji wa Vibali vya uhamisho 13,417, Kushikizwa Kuazimwa 460 na Likizo Bila Malipo 216 kwa watumishi na baina ya waajiri mbalimbali. Aidha, Ofisi hii imesaidia kupatikana kwa watumishi kwa njia ya uhamisho kwa Taasisi mbalimbali. Taasisi hizo ni pamoja na NSSF, PSSSF, Tume ya Madini, TASAC, Taasisi ya Utafiti wa Kilimo Tanzania, Hospitali za Rufaa za Mikoa (RRHs), ofisi ya wakili mkuu wa serikali ,ofisi ya Taifa ya mashitaka ,Ofisi ya Mwanasheria Mkuu wa Serikali, Wakala ya Vyuo vya Mafunzo ya Mifugo Tanzania (LITA); Mapendekezo ya nafasi za uteuzi 1,332 yalipokelewa, kati ya hayo, 1,074 sawa na asilimia 81 yalirejeshwa kwa waajiri baada ya taratibu kukamilika. Aidha, vibali vya uteuzi 50 vilitolewa kwa nafasi za uongozi na mikataba ya ajira 74 ilishughulikiwa; Vikao Kazi vitatu (3) vilifanyika vilivyohusisha Ofisi ya Rais na Waajiri kuhimiza utendaji kazi wenye matokeo; Vibali vya ajira mpya na mbadala vyenye nafasi 41,698 kwa kada mbalimbali vimetolewa; Watumishi wa Umma 27,439 wa Kada mbalimbali walipandishwa vyeo; Madai ya malimbikizo ya Mishahara ya Watumishi wa Umma 34,346 yenye thamani ya Shilingi. 79,855,525,090.03 yamepokelewa kati ya madai hayo madai ya watumishi wa Umma 12,663 yenye thamani ya Shilingi. 29,095,985,072.78 yamehakikiwa na kuidhinishwa kwa ajili ya uhakiki wa mwisho wa Wizara ya Fedha na Mipango kabla ya malipo. Aidha, madai ya Watumishi wa Umma 21,683 yenye thamani ya Shilingi. 50,759,540,017.25 yanaendelea kuhakikiwa; Mafunzo ya namna ya kutumia Mfumo wa Taarifa za Kiutumishi na Mishahara yametolewa kwa maafisa Rasilimaliwatu 76 kutoka Wizara, Idara zinazojitegemea, Sekretarieti za Mikoa na Mamlaka za Serikali za Mitaa; Miundo na Mgawanyo wa Majukumu ya Wizara, Idara zinazojitegemea, Wakala za Serikali na Mashirika ya Umma ambapo jumla ya miundo na mgawanyo wa majukumu 71 (Wizara 17, Idara Zinazojitegemea 17, Wakala za Serikali 16 na Mashirika ya Umma 21) imeidhinishwa na kuanza kutumika; Taasisi tano (5) zimewezeshwa kuandaa mahitaji ya watumishi na Maelezo ya Kazi kwa ajili ya kutekeleza majukumu na kazi za Miundo ya Taasisi iliyoidhinishwa. Taasisi hizo ni Ofisi ya Bunge, Tume ya Haki za Binadamu na Utawala Bora, Wakala ya Vipimo (WMA), Mfuko wa Bima ya Afya (NHIF), Ofisi ya Taifa ya Mashtaka na Bodi ya Utalii Tanzania (TTB); Upatikanaji wa fursa za Mafunzo ya Watumishi wa Umma 801 waliofadhiliwa na Washirika wa Maendeleo uliratibiwa kwa nchi mbalimbali: Jamhuri ya Korea (51), India (273), JICA (115), China (277), Uholanzi (46) na Australia (39); Utekelezaji wa utoaji wa Mafunzo Elekezi kwa waajiriwa wapya katika Utumishi wa Umma kwenye Wizara, ulifuatiliwa na kubaini kuwa; jumla ya watumishi 586 wamepatiwa mafunzo elekezi kupitia Chuo cha Mahakama (23), Chuo cha Utumishi wa Umma (515) na Chuo cha Serikali za Mitaa- Hombolo (209); Taasisi saba (7) zilijengewa uwezo wa namna ya kufanya tathmini ya mahitaji ya mafunzo na kuandaa Mipango ya Mafunzo. Taasisi hizo ni Mamlaka ya Bandari Tanzania, Shirika la Viwango Tanzania, Wizara ya Afya Maendeleo ya Jamii, Jinsia Wanawake, Wazee na Watoto, Chuo cha Maendeleo ya Jamii Tengeru, Tume ya Maendeleo ya Ushirika Tanzania, Taasisi ya Uhasibu Tanzania na Mamlaka ya Udhibiti wa Ununuzi wa Umma; Taasisi mbili zimewezeshwa kuandaa Mipango ya Rasilimaliwatu ambazo ni Mahakama ya Tanzania, na Baraza la Taifa la Uhifadhi wa Mazingira (NEMC). Aidha, Ofisi imewezesha Mamlaka ya Udhibiti wa Ununuzi wa Umma kuandaa mpango wa kurithishana madaraka; Usanifu wa mfumo wa Taarifa za Kiutumishi na Mishahara (HCMIS) umekamilika mwezi Desemba, 2018. Ujenzi wa mfumo uliosanifiwa unaendelea na unatarajia kukamilika mwezi Juni, 2019; Maandalizi ya uanzishwaji wa Vituo vya Huduma Pamoja yamekamilishwa kwa kushirikiana na wadau. Uanzishwaji wa Vituo hivyo utafanyika Mwaka Fedha 2019/ 20; Maandalizi ya awali ya zoezi la tathmini ya wataalamu wa TEHAMA yamefanyika na kukamilika. Zoezi rasmi la tathmini litafanyika Mwaka Fedha 2019/20; Ufuatiliaji wa uzingatiaji wa Mwongozo wa Serikali Mtandao ulifanyika kwa Taasisi zote za Umma katika matumizi ya Intaneti, mitandao ya kijamii na tovuti za Serikali; Mpango Mkuu wa Utekelezaji wa Serikali Mtandao (e-Government Master Plan) umeandaliwa kwa hatua za awali; Maandalizi ya Programu ya Digital Tanzania yaliratibiwa na sasa Programu ipo katika hatua za mwishi kabla ya kuanza utekelezaji; Utekelezaji wa Mfumo wa Mikataba ya Utendaji Kazi serikalini umeidhinishwa na mwongozo wake umesambazwa katika Taasisi za Umma 472 (Wizara 22, Idara zinazojitegemea 28, Wakala za Serikali 29, Sekretarieti za Mikoa 26, Mamlaka za Serikali za Mitaa 184 na mashirika ya Umma 183); Taasisi za Umma zimejengewa uwezo kuhusu utekelezaji wa Mfumo wa Wazi wa Mapitio na Tathmini ya Utendaji Kazi (OPRAS) kwa watumishi wa Umma; Kampeni za Maadili zimefanyika kwa kufanya mafunzo ya Maadili ya Utendaji kwa Menejimenti 31 za Taasisi za Umma; Uhamasishaji wa Ukuzaji wa Maadili umeendelea kufanyika, watumishi 1,979 kutoka taasisi 26 za umma wamepatiwa mafunzo ya Maadili na Vipindi 30 vinavyohusu Ukuzaji wa maadili katika Utumishi wa Umma vimeandaliwa, kurekodiwa na kurusha vipindi imetolewa na vituo vya redio nchini; Uhamasishaji wa Uadilifu katika Utumishi wa Umma umefanyika katika wiki ya uadilifu na kuhitimishwa Kitaifa tarehe 10/12/2018 kwa kushirikiana na Taasisi zinazozimisha maadili katika Utumishi wa Umma; Ufuatiliaji wa uzingatiaji wa Maadili kwa mwaka 2018/2019 umefanyika katika Taasisi za Umma 20. Aidha matokeo ya Ufuatiliaji wa Uzingatiaji wa Maadili kwa mwaka 2017/2018 yameonesha kiwango cha uzingatiaji wa Maadili cha Taasisi 13 zilizofanyiwa ufuatiliaji kimefikia 75.5% ambapo mashauri ya nidhamu 101 kati ya 133 yaliyoanzishwa yalikamilishwa; Ufuatiliaji wa ushughulikiaji wa malalamiko ya wananchi katika Taasisi 623 yaliyopokelewa umeonyesha kuwa malalamiko 357 (57.3%) yaliyoshughulikiwa; Utekelezaji wa Ahadi za Uadilifu unaendelea ambapo jumla ya watumishi 180,429 kutoka taasisi 180 wamejaza Ahadi ya Uadilifu na taarifa za watumishi hao kuweka katika Mfumo wa Taarifa za Kiutumishi na Mishahara (HCMIS); Serikali kupitia Watumishi Housing imekamilisha ujenzi wa nyumba 271 kwa ajili ya kuuza katika Mkoa wa Dar-es- salaam (162), Morogoro (50) na Mwanza (59) Wilaya ya Magu eneo la Kisesa. Ujenzi wa nyumba 92 katika jiji la Dodoma unaendelea. Aidha, nyumba 7 kwa ajili ya jeshi la polisi katika wilaya mpya ya Nyangâ€™wale Mkoa wa Geita zilikamilika na zipo tayari kukabidhiwa; Huduma kwa viongozi wakuu wa kitaifa wastaafu iliendelea kutolewa kwa mujibu wa sheria. Mheshimiwa Spika, Chuo cha Utumishi wa Umma Tanzania kilianzishwa ili kutoa mafunzo, ushauri, kufanya utafiti tumizi na kutoa machapisho mbalimbali katika nyanja za Uongozi, Menejimenti na Utawala. Aidha, Chuo kinaendesha kozi za kitaaluma kwa ngazi za Cheti, Stashahada na Shahada katika nyanja za Uhazili, Utunzaji Kumbukumbu, Menejimenti ya Rasilimaliwatu, Utawala na Ununuzi ya Umma. Chuo kinatekeleza majukumu hayo katika Kampasi sita zilizoko kwenye Mikoa ya Dar es Salaam, Tabora, Mtwara, Singida, Tanga na Mbeya. Katika kipindi cha Julai, 2018 hadi Machi, 2019 shughuli zifuatazo zimetekelezwa: Watumishi wa Umma 536 walipatiwa mafunzo ya kujiandaa kufanya Mitihani ya Utumishi wa Umma hiyo ni sawa na asilimia 38 ya Watumishi waliolengwa; Watumishi wa Umma 1,980 wamepatiwa Mafunzo yahusuyo Uongozi na Maendeleo; pamoja na Manejimenti na Usimamizi wa Ofisi katika Taasisi za umma, hiyo ikiwa ni sawa na asilimia 58 ya lengo la mwaka; Mafunzo ya Awali yalitolewa kwa Watumishi wa Umma wapatao 515 sawa na asilimia 44 ya lengo la mwaka, pia hamasa kwa waajiri ilitolewa kwa waajili kuwasisitiza kupeleka watumishi kupata mafunzo ya awali mara baada ya kuajiriwa; Wanafunzi 9,793 walidahiliwa katika ngazi ya Shahada ya Kwanza, Stashahada na Cheti, kwa ajili ya mafunzo ya muda mrefu katika fani za utunzaji wa kumbukumbu, uhazili, kompyuta, utunzaji wa fedha za umma, na Menejimenti ya Rasilimaliwatu, usimamizi wa ununuzi ya umma, uongozi na utawala bora; Maandiko ya ushauri katika maeneo matano (5) ya kitaalamu yameandaliwa na kuwasilishwa kwa wateja. Aidha, shauri katika maeneo matatu (3) ya kitaalam katika Menejimenti ya Utumishi wa Umma ulitolewa; Makala saba za kitaalamu katika Utumishi wa Umma zimechapishwa katika majarida mbalimbali ndani na nje ya nchi. Aidha, Jarida moja la Chuo cha Utumishi wa Umma (TPSC Journal) lipo katika hatua za uchapishaji; Watumishi 165 wa Chuo cha Utumishi wa Umma wamewezeshwa kujenga uwezo katika taaluma mbalimbali, kama ifuatavyo: Shahada ya uzamivu 11, Shahada ya uzamili 10 na mafunzo ya muda mfupi watumishi 144; Ujenzi wa jengo la ghorofa mbili (2) kwa awamu ya pili ya jengo litakalotumika kwa ajili ya madarasa, maktaba na ofisi katika Kampasi ya Tabora umeendelea; Mradi wa ukarabati wa jengo la Chuo lililopo Dodoma utaanza hivi karibuni kwa kuwa taratibu za kumpata Mkandarasi zimekamilika; Ukarabati wa mfumo wa umeme na kuweka mfumo wa mawasiliano ya ndani ya kielektroniki (LAN) katika majengo ya Kampasi ya Dar es Salaam, ulifanyika na kukamilika kama ulivyopangwa; na Ukarabati wa Hostel za Kampasi ya Tabora, ulifanyika na kukamilika kama ulivyopangwa. Mheshimiwa Spika, Wakala ya Mafunzo kwa Njia ya Mtandao (TaGLA) ina jukumu la kuwajengea uwezo Watumishi wa Umma na Sekta binafsi kwenye maeneo mbalimbali kwa kuratibu na kuendesha mafunzo na midahalo maalum ya muda mfupi kwa kutumia Teknolojia ya Habari na Mawasiliano ili kuhimili kasi ya mabadiliko ya utoaji wa huduma kwa wananchi. Mheshimiwa Spika, katika kipindi cha kuanzia Julai, 2018 hadi Machi 2019 Wakala ya Mafunzo kwa Njia ya Mtandao imetekeleza kazi zifuatazo:- Mafunzo yametolewa kwa washiriki 1,060 kutoka Wizara, Idara Zinazojitegemea, Wakala za Serikali na sekta binafsi. Mafunzo haya yalitolewa katika maeneo ya Uongozi, Utawala Bora, Maadili, Anuai za Jamii, Mazingira, Kupunguza Umaskini, Afya na Stadi za kazi; Midahalo kumi 10 kwa mtandao wa video ndani na nje ya Nchi imeratibiwa. Midahalo hii ni pamoja na Majiji Endelevu, Magonjwa Yasiyoambukiza na matumizi ya TEHAMA Serikalini; Mikutano ya kazi kwa njia ya video kwa Wizara, Idara Zinazojitegemea, Wakala, Mashirika ya Umma na Sekretarieti za Mikoa iliratibiwa. Jumla wa watumishi 250 walishiriki katika wa mikutano hii; Mashauri manne (4) ya mahakama ya kesi zilizohusisha mashahidi yaliratibiwa kutoka nje ya nchi kwa njia ya video kutoka Marekani na Uholanzi na kwa kushirikiana na Tume ya Upatanishi na Usuluhishi (CMA); Kuongeza wigo wa huduma za Wakala kuwafikia wateja 311 waliopo mikoani ikiwemo Arusha, Mwanza na Morogoro; Kuongeza ushirikiano na taasisi za ndani na nje ya nchi katika kutoa mafunzo na midahalo ya maendeleo, kwa mwaka huu tumeongeza taasisi tano; na Watumishi 21 wamepata mafunzo ya muda mfupi ndani na nje ya Nchini, kati yao watumishi 17 wamepata mafunzo ya usalama na zimamoto mahali pa kazi, watumishi watatu (3) wamepata mafunzo nje ya Nchi ili kuboresha utendaji kazi na mtumishi mmoja (1) amepata mafunzo ya kujiandaa kustaafu. Aidha, mtumishi mmoja (1) anaendelea na mafunzo ya Shahada ya Uzamili katika fani ya Usimamizi wa Rasilimaliwatu. Mheshimiwa Spika, Wakala ya Serikali Mtandao (eGA) ina jukumu la kutekeleza Sera ya Teknolojia ya Habari na Mawasiliano (TEHAMA) ya Mwaka 2016 katika Utumishi wa Umma ili kuongeza ufanisi na uwajibikaji katika utoaji wa huduma kwa wananchi. Aidha, Wakala ina jukumu la kuratibu na kusimamia matumizi ya TEHAMA Serikalini ili kuwezesha utoaji wa huduma bora kwa wananchi kwa usalama, urahisi na kwa gharama nafuu. Mheshimiwa Spika, katika kipindi cha Julai, 2018 hadi Machi, 2019, Wakala imetekeleza shughuli zifuatazo:- Wakala ikishirikiana na Wizara ya Fedha na Mipango imefanikiwa kuongeza Taasisi za Umma zilizounganishwa kwenye Mfumo wa Kielektroniki wa Ukusanyaji Mapato ya Serikali (GePG) kutoka Taasisi 28 zilizotolewa taarifa kwenye bunge lililopita la bajeti mpaka Taasisi 355 zinazojumuisha TANESCO (LUKU), TRA, TPA, EWURA; Kwa kushirikiana na Chuo Kikuu cha Dodoma, ukamilishaji wa ukarabati wa Kituo Kidogo cha Utafiti, Ubunifu na Maendeleo ya Serikali Mtandao upo hatua za mwisho. Vile vile, mradi mkubwa wa kuwa na Kituo hicho unafanyiwa maandalizi ya mwisho na fedha zimetengwa katika bajeti ijayo; Matumizi ya Mifumo na Miundombinu shirikishi ya TEHAMA Serikalini yamesimamiwa na kuboreshwa ili kuongeza ufanisi na usalama wa taarifa za Serikali pamoja na kupunguza gharama ya uhifadhi na uendeshaji wa mifumo ya Taasisi za Serikali. Mifumo na Miundombinu hiyo ni pamoja na Vituo Vikuu vya Kuhifadhi Mifumo na Taarifa za Serikali (Government Data Centres) kwa kuongeza Taasisi mpya 13 hivyo kufanya jumla ya taasisi zilizohifadhi mifumo na taarifa zao kufikia 43, Mfumo wa barua pepe Serikalini (GMS) kwa kuongeza taasisi mpya 39 na kufanya jumla ya taasisi zilizounganishwa kufikia 398, Mfumo wa Ofisi Mtandao (e-office) kwa kuongeza taasisi mpya 15 na kufanya jumla ya taasisi zilizounganishwa kufikia 48, Mfumo wa kutoa huduma kwa Umma kupitia simu za Mkononi (Government Mobile Platform (GMP) kwa kuongeza taasisi mpya 24 na kufanya jumla ya taasisi zilizounganishwa kufikia 146, Mfumo wa vibali vya kusafiria nje ya nchi (e- Vibali) kwa kuziunganisha jumla ya Taasisi 374; Mafunzo ya utekelezaji wa Serikali Mtandao yametolewa kwa Viongozi, Wasimamizi wa TEHAMA na watumiaji wa huduma za Serikali Mtandao kwa Taasisi za Umma 98 ili kuongeza uelewa na uwezo wa Taasisi hizo katika kutumia TEHAMA, kuongeza ufanisi wa kiutendaji na utoaji wa huduma kwa wananchi. Vile vile, kilifanyika kikao kazi cha pili cha Serikali Mtandao kilichofanyika Dodoma kwa lengo la kujenga uwezo na ushirikiano katika matumizi ya Serikali Mtandao ambapo walishiriki wadau 786; Ushauri wa kitaalam kwenye maeneo ya Serikali Mtandao umetolewa kwa Taasisi za Umma 23 ili kuhakikisha kwamba uwekezaji unaofanywa na Serikali kwenye TEHAMA unatoa matokeo yaliyokusudiwa. Aidha, msaada wa kiufundi umetolewa kwa Taasisi za Umma 252 kupitia Mfumo wa Kutoa Msaada na Huduma kwa Wateja (Helpdesk System) unaopatikana saa ishirini na nne (24/7); Utekelezaji wa Serikali Mtandao umeendelea kuratibiwa kwa kutoa viwango na miongozo ya TEHAMA Serikalini ili kuondoa urudufu, kupunguza gharama na kuongeza ubora wa huduma zinazotolewa kwa umma na kuhakikisha usalama wa mawasiliano. Vile vile, Sheria ya Serikali Mtandao iko katika hatua za mwisho za uidhinishaji Serikalini; Mifumo mikubwa ya TEHAMA imetengenezwa kwa Taasisi za Umma kwa lengo la kuboresha utendaji kazi, kuboresha utoaji huduma kwa umma, kurahisisha ukusanyaji wa mapato na kuondoa mianya ya rushwa. Baadhi ya mifumo iliyotengenezwa ni: Mfumo wa Tiketi za Kieletroniki kwa Shirika la Reli Tanzania (TRC) na Kampuni ya Huduma za Meli (MSCL); Mfumo wa kufanya hesabu za bei ya petrol kwa Energy and Water Utilities Regulatory Authority (EWURA); Mfumo wa kusajili wahandisi kwa Bodi ya Usajili wa Wahandisi (ERB) na Mfumo wa kufanya usajili wa wataalam wa ununuzi na ugavi kwa Bodi ya Wataalam wa Ununuzi na Ugavi (PSPTB); Wataalam wa Wakala ya Serikali Mtandao 11 wamewezeshwa kupata mafunzo yanayotolewa na Bodi mbalimbali za Kitaalam kwenye maeneo ya usalama mtandao, miundombinu na utengenezaji wa Mifumo. Vile vile watumishi 7 wamewezeshwa kupata mafunzo ya muda mrefu katika ngazi ya Stashahada, Uzamili na Uzamivu. Aidha watumishi 110 wamewezeshwa kupata mafunzo ya muda mfupi ya ubobezi na umahiri katika maeneo mbalimbali ya TEHAMA na mengine ya kiutendaji; na Ili kuwezesha Serikali kuweza kuwa na mawasiliano ndani na nje ya Mji wa Serikali Dodoma, Wakala imeanza ujenzi wa Kituo cha Usaidizi wa Masuala ya Serikali Mtandao kwenye eneo hilo. Kituo hiki kitakuwa kitovu cha mawasiliano pamoja na kulinda usalama wa mifumo na mitandao kwenye mji wa Serikali. Mheshimiwa Spika, Sekretarieti ya Ajira katika Utumishi wa Umma (imeanzishwa kwa mujibu wa Kifungu 29 (1) cha Sheria ya Utumishi wa Umma Sura 298. Mheshimiwa Spika, katika Mwaka wa Fedha wa 2018/19 Sekretarieti ya Ajira Katika Utumishi wa Umma ilitengewa Shilingi 3,641,184,299.24. Kati ya fedha hizo Shilingi 1,677,678,299.24 ni kwa ajili ya Matumizi ya Kawaida, Shilingi 1,264,506,000 ni kwa ajili ya Mishahara na Shilingi 750,000,000 kwa ajili ya Miradi ya Maendeleo. Hadi kufikia Machi 2019 Shilingi 957,703,699.24 za Matumizi ya Kawaida zilipokelewa na kutumika na Shilingi 735,375,000 zimetumika kulipia Mishahara. Kwa upande wa Miradi ya Maendeleo, Shilingi 122,360,000 zilipokelewa na kutumika. Mheshimiwa Spika, katika mwaka wa fedha wa 2018/19, Sekretarieti ya Ajira katika Utumishi wa Umma, imetekeleza majukumu yafuatayo:- Ofisi ilipokea vibali 107 ambapo vibali vipya vilikuwa 51 na vibali mbadala 56 kujaza nafasi wazi 1,910 katika Taasisi 80. Ili kukamilisha hili, jumla ya saili saba (7) zilifanyika na nafasi zote zimejazwa. Kati ya nafasi hizo 1,910 zimejazwa ambapo waajiriwa wanne (4) ni kutoka Zanzibar ambapo mwanamme ni mmoja (1) na wanawake ni watatu (3), vilevile kati ya waajiriwa hao walemavu wa viungo ni wanne (04) kati ya hao mwanaume ni mmoja (1) na wanawake ni watatu (3); Ofisi imeendelea kusimamia uendeshaji wa saili katika Mamlaka za Serikali za Mitaa 32 na vyuo vikuu saba (7) vya Umma nchini kwa kuzingatia sheria, kanuni na taratibu za ajira. Jumla ya nafasi wazi 1,758 zilitolewa na kati ya hizo nafasi 1,736 zimejazwa na nyingine 22 zinaendelea na mchakato; Kuendelea kuimarisha utendaji kazi wa Taasisi kwa kutumia TEHAMA; Kwa mara ya kwanza ofisi imeweza kuendesha usaili kwa kutumia teknolojia ya â€œVideo Conferenceâ€ kwa kuendesha usaili Dar es Salaam na Msailiwa akiwa Mbeya. Zoezi hili lilifanikiwa kwa asilimia mia moja. Ofisi imekamilisha kujenga mfumo wa maombi ya kazi kwa njia ya Kielektroniki ikiwa ni pamoja na kukamilisha ujenzi wa mfumo wa kupanga nafasi za kazi kwa waombaji waliofaulu kwenye usaili wa ana kwa ana (Placement Management Information System). Kukamilika kwa mfumo huu kutapunguza muda wa usaili kutoka siku 52 za sasa hadi siku 45. Pia, wasailiwa watakuwa wakipata taarifa kupitia akaunti zao kwa kila hatua ya usaili mpaka kupangiwa kituo cha kazi. Mwajiri pia ataweza kupata tarifa za waajiriwa wapya ikiwa ni pamoja na vyeti vyake. Maboresho haya yatawezesha mfumo kuweza kubadilishana taarifa na Mfumo wa Taarifa za Watumishi na Mishahara (HCMIS) unaosimamiwa na OR-MUUB. Pia jitihada zinaendelea za kuunganisha mfumo wa maombi ya kazi (recruitment portal) na mifumo mingine ya wadau wa mchakato wa ajira ambao ni NIDA, NECTA na UTUMISHI ili zoezi la uhakiki wa taarifa za waombaji kazi liweze kufanyika kwa njia ya kieletroniki; Ofisi ya Sekretarieti ya Ajira iliyopo Zanzibar imeendelea kuimarishwa na baadhi ya usaili wa mchujo umeendelea kufanyika Zanzibar ili kupunguza gharama kwa wasailiwa kutoka Zanzibar. Mathalani usaili wa mchujo wa TRA ulifanyika Zanzibar; Kanzidata ya taarifa za waliosailiwa na kukubalika imeendelea kutunzwa kwa ajili ya rejea na kama chanzo cha watumishi wanaotakiwa. Vile vile taarifa za wahitimu wa vyuo vikuu zimeendelea kuandaliwa na kutunzwa; Taarifa ya uhakiki wa vyeti vya elimu ya Sekondari vya kidato cha nne, kidato cha sita na elimu ya juu kwa wasailiwa imeandaliwa; Tathmini ya utekelezaji wa Mkataba wa Utendaji Kazi imefanyika ili ufanyiwe mapitio. Aidha, mikutano mbalimbali na wadau imefanyika na kupata maoni ya kuboresha utendaji kazi; Umefanyika utafiti kwa waajiri na wadau mbalimbali ikiwa ni hatua ya kupata mrejesho wa utekelezaji wa shughuli za uendeshaji wa michakato ya ajira pamoja na utendaji kazi wa ofisi; na Ofisi imeendesha mikutano mitano (5) na waandishi wa habari lengo likiwa ni kutoa taarifa kwa Umma kuhusu utekelezaji wa majukumu mbalimbali ya Taasisi. Mheshimiwa Spika, Tume ya Utumishi wa Umma ni Mamlaka ya Rufaa kwa Watumishi wa Umma dhidi ya Uamuzi unaotolewa na mamlaka zao za nidhamu. Tume ni chombo REKEBU na inayo mamlaka na wajibu wa kuhakikisha kuwa masuala ya Rasilimaliwatu katika Utumishi wa Umma yanasimamiwa na kuendeshwa kwa kuzingatia Sera, Sheria, Kanuni, Miongozo na Taratibu mbalimbali kama inavyotolewa na Mamlaka. Wajibu huu wa Tume una lengo la kuimarisha Utawala Bora unaozingatia matokeo. Katika kutekeleza wajibu huu pamoja mambo mengine Tume imeendelea kufanya ukaguzi wa Rasilimaliwatu kwa Mamlaka za Ajira na Nidhamu. Mheshimiwa Spika, katika Mwaka wa fedha 2018/19, Tume ya Utumishi wa Umma iliidhinishiwa kiasi cha Shilingi 4,403,479,000 kwa ajili ya Matumizi ya Kawaida. Kati ya fedha hizo, Shilingi 1,919,493,000 zilikuwa za Mishahara na Shilingi 2,483,986,000 zilikuwa za Matumizi Mengineyo. Hadi kufikia Machi, 2019 kiasi cha Shilingi 2,917,064,635 za Matumizi ya Kawaida zilikuwa zimetolewa na HAZINA. Kati ya hizo Shilingi 1,211,987,549.94 zilikuwa kwa ajili ya Mishahara na Shilingi 1,705,077,085.06 ni za Matumizi Mengineyo. Mheshimiwa Spika, katika kipindi cha Julai, 2018 hadi Machi, 2019 Tume ya Utumishi wa Umma imetekeleza majukumu yafuatayo:- Ukaguzi wa kawaida umefanyika katika Taasisi 33 kati ya Taasisi 150 zilizopangwa kukaguliwa katika Mwaka wa Fedha 2018/19; Ukaguzi maalumu umefanyika katika Taasisi sita (6); Mikutano miwili (2) ya Tume imefanyika na kutolea uamuzi rufaa 117 na malalamiko manne (4) ya Watumishi wa Umma. Aidha Sekretarieti ya Tume ilihitimisha malalamiko 313 ya Watumishi wa Umma; Uelimishaji wadau kupitia maadhimisho ya Wiki ya Maadili na Haki za Binadamu umefanyika; Taarifa ya Hali ya Utumishi wa Umma na Utekelezaji wa Majukumu ya Tume ya Mwaka 2017/18 iliandaliwa na kuwasilishwa kwenye mamlaka; Huduma kwa Watumishi wa Tume wanaoishi na VVU na UKIMWI imeendelea kutolewa; na Watumishi 39 wa Tume wamewezeshwa kupata mafunzo ya muda mrefu na mfupi ya kuongeza ujuzi katika kada zao na Watumishi 77 kupata mafunzo maalum ya Ukaguzi wa Rasilimali Watu. Mheshimiwa Spika, Bodi ya Mishahara na Masilahi katika Utumishi wa Umma ina jukumu la kufanya mapitio ya mara kwa mara na kupendekeza viwango vya mishahara na masilahi mengine; na kuzishauri mamlaka kuhusu misingi ya miundo ya mishahara katika Utumishi wa Umma. Mheshimiwa Spika, Katika Mwaka wa fedha 2018/29, Bodi iliidhinishiwa jumla ya Shilingi 1,652,435,000 kwa ajili ya Matumizi ya Kawaida. Kati ya fedha hizo, Shilingi 1,012,817,000 zilikuwa kwa ajili ya Matumizi Mengineyo na Shilingi 639,618,000 kwa ajili ya Mishahara ya Watumishi. Hadi kufikia mwezi Machi 2019, Bodi imepokea jumla ya Shilingi 832,178,368.38. Kati ya fedha hizo Shilingi 559,379,600 kwa ajili ya matumizi mengineyo na shilingi 272,798,768.38 kwa ajili ya mishahara. Mheshimiwa Spika, Katika kipindi cha Julai 2018 hadi Machi 2019, Bodi imetekeleza majukumu yafuatayo:- Bodi imefanya Utafiti wa hali ya Masilahi katika Utumishi wa Umma na mifumo ya upimaji utendaji kazi. Utafiti huo umehusisha sampuli ya taasisi 130 kati ya taasisi 474 ambazo zimegawanyika katika makundi mbalimbali zikiwemo Wizara, Sekretarieti za Mikoa, Mamlaka za Serikali za Mitaa, Bunge, Mahakama, Idara Zinazojitegemea, Wakala za Serikali na Mashirika ya Umma. Takwimu zimekusanywa, kuchambuliwa na rasimu ya kwanza ya taarifa imeandaliwa; Taarifa mbili za gharama za maisha zimeandaliwa ambazo zitatumika kama msingi wa kukadiria malipo ya kiwango cha mshahara wenye staha kwa Watumishi wa Umma; na Taarifa ya Tathmini ya Kazi na Uhuishaji wa Madaraja katika Utumishi wa Umma ya mwaka 2015 hadi 2017, imewasilishwa katika ngazi ya juu Serikalini mwezi Disemba 2018 kwa hatua zaidi. Mheshimiwa Spika, kwa mujibu wa Sheria ya Kumbukumbu na Nyaraka za Taifa Na. 3 ya mwaka 2002, Idara ya Kumbukumbu na Nyaraka za Taifa imepewa jukumu la kusimamia na kuratibu utekelezaji wa Sera, Sheria, Kanuni, Miongozo na Taratibu za utunzaji kumbukumbu na nyaraka katika Taasisi za Umma. Aidha, Idara ina jukumu la kusimamia utekelezaji wa Sheria ya Kuwaenzi Waasisi wa Taifa Na. 18 ya Mwaka 2004 katika kukusanya, kutunza na kuhifadhi kumbukumbu na vitu vya Waasisi wa Taifa letu (Mwalimu Julius Kambarage Nyerere na Sheikh Abeid Amani Karume). Mheshimiwa Spika, Katika mwaka wa fedha 2018/2019, Fungu 4: Ofisi ya Rais, Idara ya Kumbukumbu na Nyaraka za Taifa, iliidhinishiwa jumla ya Shilingi 8,148,504,000. Kati ya fedha hizo Shilingi 2,969,632,000 ni kwa ajili ya Matumizi ya Kawaida na Shilingi 5,178,872,000 kwa Miradi ya Maendeleo. Hadi kufikia Machi, Shilingi 1,575,186,000 zilipokelewa na kutumika kwa ajili ya Matumizi ya Kawaida ambapo Shilingi 725,245,500 kwa ajili ya Mishahara na Shilingi 818,366,000 kwa ajili ya Matumizi Mengineyo na Shilingi 31,575,000 kwa Miradi ya Maendeleo. Mheshimiwa Spika, katika kipindi cha Julai, 2018 hadi Machii, 2019 Idara ya Kumbukumbu imetekeleza shughuli zifuatazo:- Mfumo wa utunzaji kumbukumbu za kiutendaji umewekwa katika Taasisi za Umma 23 ambazo ni Ofisi Binafsi ya Waziri Mkuu, Wakili Mkuu wa Serikali, Mahakama Kuu Kanda ya Ziwa â€“ Mwanza, Wizara ya Mambo ya Nje na Ushirikiano wa Afrika Mashariki, Wizara ya Madini, Wizara ya Nishati, Wizara ya Maliasili na Utalii, Tume ya Madini, Mamlaka ya Bandari ya Tanzania (TPA), Mamlaka ya Mapato Tanzania (TRA), Baraza la Michezo la Taifa, Taasisi ya Utafiti wa Kilimo Tanzania (TARI), Chuo cha Uongozi wa Mahakama Lushoto (IJA), Makumbusho ya Taifa, Wakala wa Majengo Tanzania (TBA), Chuo Kikukuu cha Tiba na Sayansi Shirikishi (MUHAS), Ofisi ya Mkemia Mkuu wa Serikali, Mamlaka ya Chakula na Dawa (TFDA), Bodi ya Kitaaluma ya Wahasibu na Wakaguzi (NBAA), Wizara ya Habari, Utamaduni na Michezo, Bohari Kuu ya Madawa (MSD), Chuo cha Mipango, Wizara ya Maliasili na Utalii, Wizara ya Nishati na Mamlaka ya Hifadhi za Taifa (TANAPA). Aidha, Ukaguzi wa mifumo ya utunzaji kumbukumbu za kiutendaji umefanyika katika Ofisi kumi na moja (11) za Wakuu wa Mikoa ambayo ni Dodoma, Morogoro, Pwani, Tanga, Lindi, Mtwara, Singida, Tabora, Geita, Iringa na Kilimanjaro. Maandalizi ya awali ya mikutano kazi na mafunzo kwa watumishi wa umma kuhusu Sheria, Kanuni, Taratibu na Miongozo ya utunzaji kumbukumbu na nyaraka za Serikali yamefanyika. Mikutano na mafunzo haya yatafanyika katika robo ya nne ya mwaka wa fedha wa 2018/19; Uwekaji wa mfumo wa kielektroniki wa masijala (e- file management system) umefanyika katika Taasisi za Umma saba (7). Taasisi hizo ni Wizara ya Maliasili na Utalii, Wizara ya Madini, Tume ya Utumishi wa Walimu (TSC), Ofisi ya Wakili wa Serikali, Jiji la Dodoma, Bodi ya Wahasibu na Wakaguzi (NBAA) na Ofisi ya Waziri Mkuu, Kazi, Vijana, Ajira na Watu wenye Ulemavu; Ukaguzi wa mifumo na hali ya utunzaji wa kumbukumbu katika Taasisi za Umma umefanyika katika Taasisi za Umma 41ambazo ni Ofisi ya Rais, Menejimenti ya Utumishi wa Umma na Utawala Bora, Ofisi ya Makamu wa Rais, Ofisi ya Waziri Mkuu, TAMISEMI, Wizara Ujenzi Uchukuzi na Mawasiliano, Wizara Viwanda na Biashara, Wizara ya Katiba na Sheria, Tume ya Walimu, Chuo cha Utumishi wa Umma (TPSC), Mikoa ya Geita, Iringa, Morogoro, Dodoma, Kilimanjaro, Tanga, Mtwara, Tabora na Pwani;Wizara ya Elimu, Sayansi, Teknolojia na Mafunzo ya Ufundi, Taasisi ya Teknolojia Dar es Salaam (DIT), Hospitali ya Rufaa ya Bukoba, Halmashauri za Wilaya za Kisarawe, Kwimba, Sengerema, Kilolo, Busokelo, Makete na Manispaa ya Jiji la Mbeya (MCC), Mfuko wa Rais wa Kujitegemea, Mamlaka ya Uwanja wa Ndege wa Julius Kambarage Nyerere, Benki ya Afrika (BOA), Shirika la Umeme Tanzania (TANESCO), Shirika la Reli Tanzania (TRC), Mamlaka ya Vitambulisho Tanzania (NIDA), Ofisi ya Taifa ya Mashtaka (DPP), Mamlaka ya Elimu ya Ufundi Tanzania (VETA), Shirika la Viwango Tanzania (TBS), Wakala wa Nyumba na Utafiti wa Ujenzi (NHBRA), Wakala wa Elimu kwa Njia ya Mtandao (TaGLA), Hospitali ya Taifa ya Muhimbili, Baraza la Michezo Tanzania (BMT) na Tume ya Ushindani; Taasisi tatu (3) za umma zimewezeshwa kutengeneza miongozo ya kutunza na kuteketeza kumbukumbu. Taasisi hizo ni Mahakama ya Tanzania (kumbukumbu za kiutawala); Mfuko wa Maendeleo wa Jamii (TASAF) na Mfuko wa Fidia kwa Wafanyakazi (WCF); Taarifa, kumbukumbu na nyaraka zinazohusu historia ya Nchi yetu kutoka Taasisi za Umma na watu binafsi zenye jumla ya majalada 2,805 yenye umuhimu wa kudumu yamekusanywa kutoka katika Mikoa nane (8) ambayo ni Kilimanjaro (754), Morogoro (373), Dodoma (409), Singida (419), Tabora (606), Ruvuma (80), Lindi (47) na Mtwara (117); Jumla ya majalada 256,445 ya mashauri yaliyofungwa ya Mahakama ya Tanzania yamechambuliwa na kuhamishiwa katika Kituo cha Taifa cha Kumbukumbu Dodoma. Majalada hayo ya mashauri yametoka katika Mahakama zifuatazo: Mahakama ya Rufani (6,892); Mahakama Kuu Kanda ya Dar es Salaam (31,628); Mahakama Kuu Divisheni ya Biashara (2,798); Mahakama Kuu Divisheni ya Ardhi (6,135); Mahakama Kuu Divisheni ya Kazi (13,213); Mahakama ya Hakimu Mkazi Kisutu (77,221); Mahakama ya Hakimu Mkazi Kinondoni (31,000); Mahakama ya Hakimu Mkazi Sokoine Drive (20,448); Mahakama ya Wilaya ya Ilala (33,057); Mahakama ya Wilaya ya Temeke (24,953) na Mahakama ya Wilaya ya Kinondoni (9,100). Jumla ya kumbukumbu za Waasisi wa Taifa 295 zilitambuliwa, ambapo 180 zilikusanywa. Aidha, kazi yaâ€ scanningâ€ ya kumbukumbu hizo inaendelea katika Maktaba ya Azimio la Arusha. Vile vile, kumbukumbu 160 za Waasisi wa Taifa zilizohifadhiwa idarani zimechambuliwa, kuhakikiwa, kupangwa katika makundi na kuhifadhiwa katika Maktaba ya Dar es Salaam kwa ajili ya kutumiwa na watafiti; Uimarishaji wa mifumo ya kielektroniki katika usimamizi wa taarifa, kumbukumbu na nyaraka za Taifa kwa kuingiza kumbukumbu na nyaraka katika mfumo wa kidijitali wa kuhifadhi Nyaraka (Digital Records Management and Preservation System) ili kurahisisha upatikanaji na kulinda nakala halisi umefanyika. Jumla ya Mikataba 3,100 kutoka Wizara ya Fedha na Mipango imefanyiwaâ€ scanningâ€. Aidha, mikataba 2,700 imefanyiwa uhakiki kwa ajili ya kuingizwa kwenye mfumo wa kidijitali wa kuhifadhi Nyaraka; Uhakiki wa kumbukumbu tuli umefanyika katika Taasisi za Umma nne ambazo ni Wizara ya Ujenzi, Mawasiliano na Uchukuzi (Uchukuzi), Wizara ya Mambo ya Ndani ya Nchi na Wizara ya Maliasili na Utalii na SUMATRA. Aidha, Idara imefanya tathmini ya kumbukumbu za iliyokuwa Jumuiya ya Afrika Mashariki; Ujenzi wa Kituo cha Kumbukumbu cha Kanda ya Ziwa Mwanza umekamilika kwa asilimia 84 kwa awamu ya kwanza, Mradi huu unatarajiwa kukamilika katika awamu ya pili ya ujenzi ya mwaka wa fedha 2019/20; Ukarabati wa jengo la Idara lililopo Upanga Dar es Salaam umekamilika kwa asilimia 90 kwa awamu ya kwanza. Aidha, Idara imewasilisha viambatisho Wizara ya Fedha na Mipango kwa ajili ya maombi ya fedha ili kukamilisha ukarabati wa jengo na kuanza utekelezaji wa kazi ya ukarabati wa Ghala la Taifa la kuhifadhi nyaraka; Utekelezaji wa Mipango ya hadhari ya kudhibiti na kukabiliana na majanga kwenye Kituo cha Taifa cha kumbukumbu na Ghala la Nyaraka la Taifa pamoja na kuweka vifaa vya kudhibiti hali ya hewa kwenye maghala ya kuhifadhia nyaraka umefanyika kwa awamu ya kwanza kwa kumpata mshauri mwelekezi kutoka Ofisi ya Waziri Mkuu na tayari ameshawasilisha Mpango kazi kwa ajili ya kuanza utekelezaji wa kazi kamili; na Maandalizi ya awali ya kununua mitambo ya kupiga picha nyaraka kwa ajili ya kuhifadhi kwenye mifumo ili kulinda nakala halisi na kuweka urithi wa Taifa yamefanyika kwa kutangaza zabuni. Mheshimiwa Spika, baada ya kutoa maelezo kuhusu Mapitio ya Utekelezaji wa Mpango na Bajeti kwa Mwaka wa Fedha 2018/19, sasa naomba kutoa Mapendekezo ya Mpango na Bajeti kwa Mwaka wa Fedha 2019/20. Mheshimiwa Spika, Mipango na Bajeti kwa Mwaka wa Fedha 2019/20 kwa Mafungu yafuatayo 20; 30; 32; 33; 67; 94; 09 na 04 imeandaliwa kwa kuzingatia vipaumbele vilivyoainishwa katika Ilani ya Uchaguzi ya Chama Tawala ya Mwaka 2015, Mwongozo wa Taifa wa Kuandaa Mpango na Bajeti kwa Mwaka wa Fedha 2019/20 - 2021/22 pamoja na maeneo muhimu ya kuzingatiwa kama yalivyoainishwa na Serikali ya Awamu ya Tano. Mheshimiwa Spika, Vile vile, Mipango na Bajeti kwa Mwaka wa Fedha 2019/20 imezingatia utatuzi wa changamoto katika utoaji huduma kwa umma kwa kadri inavyowezekana. Kwa ujumla changamoto hizo ni kama ifuatavyo: Baadhi ya ofisi za utoaji huduma kutokuwepo katika mikoa yote ya Tanzania; Bado kumekuwepo na malalamiko kutoka kwa wananchi juu upatikanaji wa huduma zitolewazo na Taasisi za Umma, kuendelea kuwepo na kaya maskini, ushirikiano mdogo wa wananchi katika suala la utoaji wa ushahidi mahakamani dhidi ya watuhumiwa wa rushwa; kukosekana kwa sheria ya kuwabana wahusika wanaoshindwa kutekeleza ushauri wa TAKUKURU kuziba mianya ya rushwa katika maeneo yao; na Mabadiliko ya TEHAMA yamekuwa yakiibua changamoto katika upelelezi. Mheshimiwa Spika, katika mwaka 2019/20 Ofisi ya Rais, Ikulu imepanga kutekeleza kazi zifuatazo:- Kutoa huduma kwa Mhe Rais na familia yake; Kutoa huduma za ushauri kwa Rais katika maeneo ya Uchumi, Siasa, Masuala ya Jamii, Sheria, Mawasiliano na Habari kwa Umma, Uhusiano wa Kikanda, Kimataifa na maeneo mengine; Kuratibu utekelezaji wa Mkakati wa Taifa Dhidi ya Rushwa Awamu ya Tatu kwa kushirikisha wadau wa Sekta ya Umma na Sekta Binafsi; Kuratibu, kuandaa na kushiriki mikutano 60 ya Sekretarieti ya Baraza la Mawaziri, mikutano 40 ya Kamati Maalum ya Makatibu Wakuu (IMTC) na mikutano 20 ya Baraza la Mawaziri; Kuandaa mkutano wa tathmini wa mwaka kati ya Waratibu wa Shughuli za Baraza la Mawaziri wa Wizara, Sekretarieti ya Baraza la Mawaziri na wadau wengine; Kutoa mafunzo kuhusu utayarishaji na uwasilishaji wa Nyaraka za Baraza la Mawaziri na uchambuzi wa sera kwa Maofisa wa Sekretarieti ya Baraza la Mawaziri na Waratibu wa Shughuli za Baraza la Mawaziri wa Wizara; Kufanya ufuatiliaji wa utekelezaji wa Mkakati wa Taifa Dhidi ya Rushwa Awamu ya Tatu (NACSAP III) na Programu za Maboresho katika ngazi za Wizara, Mikoa na Serikali za Mitaa; Kuandaa Taarifa za Utekelezaji wa Mkakati wa Taifa Dhidi ya Rushwa Awamu ya Tatu za Robo mwaka na Mwaka. Aidha, mfumo wa Ufuatiliaji na Tathmini wa utekelezaji wa Mkakati wa Taifa Dhidi ya Rushwa Awamu ya Tatu (NACSAP III) utatengenezwa; Kupokea, kupitia na kuchambua rufaa na malalamiko ya watumishi wa umma na wananchi; Kuendesha mikutano miwili (2) ya Watendaji na Maafisa wa Serikali kuhusu utaratibu wa kushughulikia malalamiko na rufaa pamoja na kufuatilia utekelezaji wa maagizo mbalimbali ya Katibu Mkuu Kiongozi; Kuratibu na kuendesha mikutano nane (8) ya uratibu wa Maboresho kwa Makatibu Wakuu na Waratibu wa Programu za Maboresho kwa lengo la kuimarisha usimamizi, uongozi na umiliki wa mchakato wa Maboresho katika Sekta ya Umma nchini; Kuratibu na kusimamia Miradi ya Maendeleo ya Mfuko wa Maendeleo ya Jamii (TASAF), Mpango wa Kurasimisha Rasilimali na Biashara za Wanyonge Tanzania (MKURABITA) na Mfuko wa Rais wa Kujitegemea; Kuendelea na uboreshaji wa Ikulu ya Chamwino; na Kukarabati majengo ya Ikulu Ndogo za Mwanza, Arusha, Mbeya, Zanzibar, Lushoto na nyumba mbili (2) za wafanyakazi Tabora. Mheshimiwa Spika, katika mwaka 2019/20, TAKUKURU imepanga kutekeleza kazi zifuatazo:- Kuendelea na ukamilishaji wa uchunguzi wa majalada ya tuhuma za rushwa unaoendelea pamoja na tuhuma mpya zitakazojitokeza; Kuendelea na uendeshaji wa kesi 416 zinazoendelea na mpya zitakazofunguliwa Mahakamani; Kuhuisha Sheria ya Kuzuia na Kupambana na Rushwa Na. 11 ya mwaka 2007; Kufanya utafiti wa msingi kuhusu hali ya rushwa nchini, utafiti na udhibiti wa mianya ya rushwa katika uendeshaji na usimamizi wa Mamlaka za Serikali za Mitaa pamoja na utafiti wa mianya ya rushwa katika usimamizi wa maliasili; Kufanya uchambuzi wa mifumo katika sekta na idara mbalimbali katika ngazi ya mikoa na wilaya; Kuweka mikakati kwa kushirikiana na wadau ili kudhibiti mianya ya rushwa na kufanya ufuatiliaji wa utekelezaji wa mikakati hiyo; Kufuatilia matumizi ya fedha za Umma katika utekelezaji wa miradi ya maendeleo ili kuhakikisha utekelezaji wake unazingatia thamani halisi ya fedha; Kutekeleza Mkakati wa Mawasiliano wa TAKUKURU ili kujenga uwezo na uelewa kuhusu rushwa na ufisadi na juhudi za Serikali katika kupambana na rushwa kwa makundi mbalimbali katika jamii kwa kutumia njia mbalimbali za mawasiliano kuyashawishi makundi haya kuunga mkono na kushiriki katika mapambano dhidi ya rushwa nchini; Kutumia njia za mawasiliano za kimkakati kulifikia kundi la vijana ili washiriki katika shughuli zinazowajenga kimaadili na kushiriki kupambana na rushwa ili kuwa na jamii inayochukia rushwa; Kutumia vyombo vya habari na mitandao ya kijamii kubeba agenda ya mapambano dhidi ya rushwa ili kuushirikisha Umma katika mapambano hayo; Kujenga majengo ya ofisi za TAKUKURU katika Mikoa na Wilaya; Kujenga nyumba ya Makazi ya Naibu Mkurugenzi Mkuu - Dodoma na Mkuu wa TAKUKURU Wilaya ya Chato; Kujenga karakana kwa ajili ya kutengeneza magari ya Taasisi ili kupunguza gharama za uendashaji zinazotumika katika kutengeneza magari hayo; Kuimarisha mfumo wa TEHAMA katika Taasisi ili kurahisisha na kuwezesha mtiririko mzuri wa majalada, takwimu na mawasiliano kutoka ngazi za wilaya, mkoa na makao makuu; na Kutoa mafunzo ya weledi kwa watumishi ili kuongeza ufanisi. Mheshimiwa Spika, katika mwaka 2019/ Taasisi ya UONGOZI imepanga kutekeleza kazi zifuatazo:- Kutoa mafunzo ya â€œStashahada ya Uzamili ya Uongoziâ€ (Post Graduate-Diploma in Leadership), kwa lengo la kuwajengea uwezo Viongozi katika maeneo ya kufanya Uamuzi wa kimkakati, kusimamia rasilimaliwatu na rasilimali nyingine na kuimarisha sifa binafsi za kiongozi; Kutekeleza Programu ya kuwajengea uwezo wataalam wa Wizara na Taasisi za Serikali kuhusu majadiliano ya mikataba yenye thamani kubwa; Kutoa mafunzo ya muda mfupi kwa lengo la kuwajengea uwezo Viongozi katika maeneo ya Uongozi na Maendeleo Endelevu, kutokana na mahitaji na maombi ya walengwa. Kozi 13 zitatolewa; Kuandaa mikutano miwili (2) ya kimataifa na kikanda; na tisa (9) ya kitaifa katika masuala ya Uongozi na Maendeleo Endelevu; Kuandaa vipindi vya Runinga 12 vitakavyoshirikisha viongozi waandamizi na wataalam mbalimbali ndani na nje ya Nchi, juu ya Uongozi na Maendeleo Endelevu. Vipindi hivi vitarushwa kwenye runinga, tovuti na mitandao ya kijamii na kuonekana katika Bara zima la Afrika; Kufanya utafiti kwenye maeneo 11 kuhusu masuala ya Uongozi na Maendeleo Endelevu; Kutoa ushauri wa kitaalam katika maeneo yanayohusu masuala ya Uongozi naMaendeleo Endelevu pale utakapohitajika; na Kuendelea kuratibu na kuwezesha timu za Kitaifa za Majadiliano ya Mikataba yenye thamani kubwa, kulingana na uhitaji. Mheshimiwa Spika, katika mwaka 2019/ MKURABITA imejipanga kutekeleza kazi zifuatazo: Kuanzisha Vituo vitano (5) vya Urasimishaji Biashara ili kuwawezesha wafanyabishara kupata huduma muhimu sehemu moja (1) katika Halmashauri za Wilaya Tano (5) za Kahama, Tabora, Nyamagana, Songea na Babati. Aidha, mafunzo ya kurasimisha na kuendesha biashara yatatolewa kwa wafanyabishara 5,000 kwa lengo la kuwawezesha kusajili biashara zao; Kuanzisha Kituo cha urasimishaji wa biashara Zanzibar, katika Manispaa ya Mjini, Mkoa wa Magharibi ili kuwawezesha wafanyabiashara kupata huduma muhimu sehemu moja ambapo wafanyabiashara 1,000 watapata mafunzo na kusajili biashara zao; Kutoa mafunzo kuhusu fursa na matumizi bora ya Hati za Haki Miliki za Kimila kwa wakulima 800 waliorasimisha ardhi zao na viongozi 80 wa vyama vya wakulima katika Halmashauri za Wilaya nne (4) za Butiama, Muleba, Moshi na Kilosa; Kukamilisha urasimishaji wa ardhi mjini katika Halmashauri za Miji ya Morogoro, Tunduma, Babati, Iringa, Arusha, Njombe na Miji Midogo ya Tandala na Ikonda Tanzania Bara. Kwa upande wa Zanzibar, urasimishaji wa ardhi mjini utafanyika Chakechake na Unguja Mjini. Jumla ya Hati Milki 6,500 zitaandaliwa na kutolewa; Kukamilisha uandaaji na utoaji Hati za Hakimiliki za Kimila 11,766 kwa wananchi katika Halmashauri za Wilaya za Rufiji, Musoma, Butiama, Chamwino, Nyangâ€™wale, Makete, Mpwapwa, Bukoba Vijijini na Newalaza Tanzania Bara. Aidha, urasimishaji wa ardhi vijijini utafanyika katika eneo la Chanjamjawiri Wilaya ya Chakechake Pemba na Mahonda Wilaya ya Kaskazini B Unguja ambapo Hati Miliki 2,000 zitaandaliwa na kutolewa; Kukamilisha ujenzi wa Masijala za Ardhi za Vijiji katika Halmashauri za Wilaya saba ambazo ni Chamwino (vijiji 2), Itigi (kijiji 1), Mbarali (kijiji1), Mbinga (kijiji 1), Mpwapwa (kijiji 1), Mvomero (kijiji 1), na Nachingwea (vijiji 3). Aidha, ujenzi wa Masjala za Ardhi za vijiji viwili utaanza katika Halmashauri ya Wilaya ya Newala; Kuendelea na urasimishaji wa Wachimbaji Wadogo wa Madini katika maeneo ya Mkoa wa Geita; Kwa kushirikiana na TAMISEMI, MKURABITA itaratibu na kufuatilia utekelezaji wa Miradi ya majaribio ya Mfuko Endelevu wa Urasimishaji wa Wilaya katika Manispaa ya Iringa na Halmashauri ya Wilaya ya Njombe; Kufanya Ufuatiliaji na Tathmini ya Utekelezaji wa shughuli za Urasimishaji katika Halmashauri za Mufindi, Itigi, Morogoro, Njombe, Mbarali na Rungwe ili kufuatilia utekelezaji wa Mapendekezo ya Maboresho ya sheria za ardhi na biashara katika Wizara za Kisekta; Kufuatilia utekelezaji wa mapendekezo ya maboresho ya sheria za ardhi na biashara katika Wizara za Kisekta; na Kuandaa vipindi 20 vya redio na Runinga kuhusu utekelezaji wa Shughuli za urasimishaji Tanzania Bara na Zanzibar. Mheshimiwa Spika, katika mwaka 2019/20 TASAF imejipanga kutekeleza kazi zifuatazo: Kufanya utambuzi na uandikishaji wa kaya maskini katika maeneo ya Vijiji 4,408, Mitaa 1,189 na Shehia 96 ambazo hazikufikiwa katika Awamu ya Kwanza ya Mpango. Zoezi hili linategemea kuzifikia kaya za walengwa zipatazo 355,000; Kufanya maandalizi ya zoezi la kutambua hali za ustawi wa maisha ya walengwa wa Mpango wa kunusuru Kaya Maskini iwapo zimeboreka. Zoezi hili litatoa fursa ya kuwaondoa wale watakaobainika kuwa sio maskini tena kwa vigezo vitakavyotumika kupitia utaratibu wa wazi utakaoandaliwa na kukubalika na wadau wote; Kuhawilisha ruzuku kwa kaya maskini zote zilizoandikishwa kwa kuzingatia utaratibu mpya wa Kipindi cha Pili cha Mpango. Malipo yatafanyika katika vipindi vya mizunguko sita (6) ya kila miezi miwili (2) kwa kufuata kalenda ya malipo katika Halmashauri zote za Tanzania Bara na Zanzibar (Unguja na Pemba); Kutoa ajira za muda kwa jumla ya kaya za walengwa 292,188 ambazo zitahusika katika utekelezaji wa miradi 2,640 ya kutoa ajira za muda itakayoibuliwa na jamii. Walengwa hawa watatoka katika Halmashauri 44 pamoja na Unguja na Pemba; Kuendeleza utekelezaji wa Mkakati na Miongozo ya Kuweka Akiba na Kuwekeza Katika maeneo ya utekelezaji. Wawezeshaji 1,440 katika Halmashauri 72 watapatiwa mafunzo ya kuunda vikundi endelevu vya kuweka akiba kwa kaya za walengwa. Jumla ya vikundi 247,840 vya walengwa vitaundwa, kupewa mafunzo na vitendea kazi; Miradi 134 ya afya, elimu, maji, ujasiriamali na barabara za vijijini itatekelezwa chini ya Mpango wa Kuendeleza Miundombinu katika Halmashauri 134. Wawezeshaji 804 watapewa mafunzo juu ya namna ya kutekeleza na kusimamia miradi. Aidha, miradi 160 itatekelezwa katika Halmashauri 13 za Mikoa ya Arusha na Njombe kupitia program inayofadhiliwa na Taasisi ya Maendeleo ya Mataifa Yanayozalisha Mafuta kwa Wingi Duniani (OPEC); Kuhamasisha Mamlaka zote 187 za utekelezaji kuingia kwenye mfumo wa malipo ya walengwa kwa njia ya Kielektroniki (kupitia mitandao ya simu na Benki). Njia hii ya malipo itawezesha fedha kutumwa moja kwa moja kwa mlengwa na kumfikia kwa haraka ambapo gharama za uendeshaji zitapungua kwa kiasi kikubwa; Kuimarisha mifumo ya TEHAMA ya utunzaji wa kumbukumbu za walengwa, uendeshaji na utoaji wa taarifa ili kuwezesha utekelezaji wa shughuli za Mpango hususan kuimarisha mawasiliano kati ya maeneo ya utekelezaji na TASAF Makao Makuu Dodoma; Kujenga uwezo wa watumishi katika ngazi mbalimbali za utekelezaji ikiwa ni pamoja na TASAF Makao Mkuu, Mikoa, Halmashauri na jamii ili kuweza kusimamia na kutekeleza shughuli za Mpango kwa ufanisi; Kuimarisha usimamizi, ufuatiliaji na tathmini za shughuli za Mpango pamoja na matumizi ya rasilimali ili kuongeza ufanisi na uwajibikaji katika ngazi zote za utekelezaji wa Mpango; Kufanya mapitio ya pamoja baina ya Timu ya Serikali na Wadau wa Maendeleo kuhusu maendeleo ya utekelezaji wa shughuli za Mpango wa Kunusuru Kaya Maskini; na Kufanya maandalizi ya tathmini ya Mpango kwa awamu ya mwisho (End line Survey) ili kubaini matokeo ya Mpango wa Kunusuru Kaya Maskini katika kupunguza umaskini kwa walengwa. Mheshimiwa Spika, Wakala ya Ndege za Serikali ambayo ulikuwa chini ya Wizara ya Ujenzi, Uchukuzi na Mawasiliano ilianzishwa rasmi tarehe 17 Mei, 2002 kwa mujibu wa Sheria ya Wakala za Serikali Sura 245. Aidha kwa sasa Wakala imehamishwa kutoka Wizara ya Ujenzi, Uchukuzi na Mawasiliano kwenda Ofisi ya Rais, Ikulu tarehe 23 Aprili, 2018 kwa Tangazo la Serikali Namba 252 (GN 252) la tarehe 8 Juni, 2018. Wakala ina jukumu la kutoa huduma ya usafiri wa anga kwa Mheshimiwa Rais wa Jamhuri ya Muungano wa Tanzania na Viongozi wengine Wakuu wa Kitaifa. Wakala ilianzishwa ili kuboresha huduma na kuimarisha usalama wa usafiri wa ndege kwa viongozi wanaotumia huduma hizo. Aidha, Wakala imeongezewa jukumu lingine la kuratibu kwa niaba ya Serikali, ununuzi wa ndege, kuzikodisha kwa Kampuni ya Ndege Tanzania (ATCL) na kusimamia mikataba ya ukodishwaji wa ndege hizo. Mheshimiwa Spika, katika mwaka 2019/20 Wakala ya Ndege za Serikali umepanga kutekeleza kazi zifuatazo:- Kutoa huduma ya usafiri wa anga kwa viongozi wakuu wa kitaifa; Kusimamia mikataba ya ukodishaji wa ndege kwa Kampuni ya Ndege ya Taifa (ATCL); Kufanya matengenezo na ununuzi wa vipuri vya ndege za Serikali; Kufanya ukarabati wa karakana ya ndege za Serikali; Kulipia gharama za bima za ndege; Kugharamia uendeshaji wa Ofisi na kulipia gharama za mafuta ya ndege; na Kutoa mafunzo kwa wanahewa yanayohusu uhuishaji wa leseni zao. Mheshimiwa Spika, ili kutekeleza Mpango wa Mwaka wa Fedha wa 2019/20, Fungu 20 Ofisi ya Rais, Ikulu inaomba Shilingi 23,144,913,000 kwa ajili ya Matumizi ya Kawaida. Aidha, Fungu 30 Ofisi ya Rais na Sekretarieti ya Baraza la Mawaziri inaomba Shilingi 564,312,423,717 kwa ajili ya Matumizi ya Kawaida na Miradi ya Maendeleo. Kati ya fedha hizi, Shilingi 410,123,039,000 ni Matumizi ya Kawaida na Shilingi 154,189,384,717 kwa ajili ya Miradi ya Maendeleo. Mheshimiwa Spika, Ofisi ya Rais, Menejimenti ya Utumishi wa Umma katika mwaka wa fedha 2019/20 itaendelea kutekeleza majukumu yake ya msingi ya kuhakikisha kuwa Utumishi wa Umma unaendeshwa kwa kuzingatia misingi ya utawala bora na kwamba Sera, Sheria, Kanuni na Taratibu mbalimbali za Utumishi wa Umma zinazingatiwa. Aidha, Watumishi wa Umma wanawajibika na kuwa wasikivu kwa wananchi wanapotoa huduma mbalimbali. Mheshimiwa Spika, katika mwaka 2019/20 Ofisi ya Rais, Menejimenti ya Utumishi wa Umma imepanga kutekeleza kazi zifuatazo:- Kuzijengea uwezo Taasisi mbalimbali za Serikali katika kuandaa Sera zinazozingatia utafiti (Evidence Based and Coherent Policy) pamoja na kuandaa Sera za Kisekta zilizowianishwa ili kuondoa migongano na urudufu wakati wa utekelezaji. Kufanya mapitio ya Sheria na Miongozo mbalimbali ya kiutumishi katika Utumishi wa Umma kwa lengo la kuboresha utendaji kazi. Kuhuisha miundo ya Maendeleo ya Utumishi, kuwianisha na kuoanisha mishahara katika Utumishi wa Umma kwa kuzingatia matokeo ya zoezi la Tathmini ya Kazi. Kufanya ufuatiliaji kwa kutumia mfumo maalum â€œframeworkâ€ na kuhamasisha ujumuishwaji wa masuala ya Anuai za Jamii katika Utumishi wa Umma ili kutoa huduma bora kwa wananchi. Kuandaa Mwongozo wa ujumuishwaji wa masuala ya Jinsia Mahala Pa kazi katika Utumishi wa Umma; Kutoa miongozo ya kuimarisha Menejimenti ya Utumishi Umma kupitia Nyaraka za Kiutumishi; Kushughulikia mahitaji ya vibali vya uhamisho, kushikizwa, kuazimwa na likizo bila malipo kwa watumishi na baina ya waajiri mbalimbali katika Utumishi wa Umma; Kuendelea kupokea na kushughulikia mapendekezo ya nafasi za uteuzi, mikataba ya ajira na vibali vya kukaimu nafasi za uongozi kadili maombi hayo yatakavyokuwa yanawasilishwa na waajiri mbalimbali; Kuelimisha Watumishi wa Umma na Waajiri kuhusu umuhimu wa kupunguza malalamiko ya wateja na kushughulikia ipasavyo malalamiko yanayowasilishwa; Kusimamia ajira za Watumishi wa Umma ambapo katika mwaka wa fedha 2019/20 Serikali inatarajia kuajiri watumishi wapya 44,807 wa kada ya Elimu (13,526), Afya (9,467), Kilimo, Mifugo na Uvuvi nafasi (2,141) Jeshi la Polisi (3,725), Magereza (685), Jeshi la Zimamoto na Uhamiaji (500) na Hospitali za Mashirika ya Kidini na hiari (1,262). Aidha, Serikali inatarajia kuajiri watumishi 13,002 wa kada nyinginezo wakiwemo wahadhiri wa vyuo vikuu vya umma nchini. Vile vile, watumishi 290,625 wa kada mbalimbali watapandishwa vyeo kulingana na maelekezo yatakayotolewa; Kuchambua na kuhakiki madai ya malimbikizo ya mishahara ya Watumishi wa Umma 21,683 yenye thamani ya Shilingi 50,759,540,017.25 na kuchukua hatua ipasavyo; Kuendelea na uidhinishaji wa taarifa za Kiutumishi na Mishahara kwenye Orodha ya Malipo ya Mishahara; Kufanya uhakiki wa watumishi kwenye Sekretarieti za Mikoa ili kuhakikisha kunakuwa na matumizi bora ya Rasilimaliwatu katika Utumishi wa Umma; Kuhakikisha kuwa taarifa za watumishi zinakuwa sahihi na kuboresha taarifa za kiutumishi na mishahara kupitia HCMIS; Kuhuisha miundo na mgawanyo wa Majukumu ya Taasisi za Umma 100 zikiwemo Ofisi/Wizara Zinazojitegemea, Wakala za Serikali na Mashirika ya Umma na kuziwasilisha kwa Mheshimiwa Rais kwa ajili ya kupata idhini ya utekelezaji; - Lengo likiwa ni kuongeza ufanisi katika utoaji huduma pamoja na kupunguza ukubwa na matumizi ya Serikali ili fedha zitakazopatikana zielekezwe kwenye miradi ya maendeleo; Kuwezesha taasisi zitakazopata idhini ya utekelezaji wa Miundo kuandaa Mahitaji ya Watumishi na Maelezo ya Kazi ili kupata uwiano mzuri katika kutekeleza majukumu ya Taasisi husika; Kuzijengea Uwezo Idara Zinazojitegemea, Sekretarieti za Mikoa, Mamlaka za Serikali za Mitaa, na Wakala za Serikali kuhusu uimarishaji wa mifumo ya Ufuatiliaji na Tathmini; Kuboresha michakato ya utoaji huduma na kuimarisha usimamizi wa Mifumo na Viwango vya Utendaji Kazi kwa kufanya ufuatiliaji pamoja na kutoa ushauri wa kitaalam katika Taasisi za Serikali ili kuongeza ufanisi katika utoaji wa huduma kwa wananchi; Kukamilisha ujenzi wa mfumo mpya wa HCMIS, kutoa mafunzo kwa watumiaji na kuusambaza katika taasisi za Serikali; Kuendelea kuratibu uanzishwaji wa vituo vya HUDUMA PAMOJA kwa ajili ya kutolea Huduma za Serikali sehemu moja; Kufanya tathmini na kuwajengea uwezo wataalamu wa TEHAMA katika taasisi za Serikali ili kuwawezesha kujenga, kusimamia na kuendeleza mifumo ya TEHAMA ya Serikali; Kuendelea kufuatilia uzingatiaji wa mwongozo wa kusimamia utekelezaji wa Serikali Mtandao ya Mwaka 2017 katika taasisi za Serikali; Kukamilisha maandalizi ya Mpango Mkakati wa Taifa wa utekelezaji wa Serikali Mtandao; Kuratibu maandalizi ya Kanuni mbalimbali za utekelezaji wa Sheria inayotungwa ya Serikali Mtandao; Kuendelea kuratibu maandalizi na utekelezaji wa Programu ya Digital Tanzania; Kujenga uelewa wa Viongozi wa Kisiasa na Kisera katikaTaasisi za Umma, Menejimenti na watumishi kuhusu Mikataba ya Utendaji Kazi Serikalini; Kuziwezesha Taasisi za Umma kuandaa na kutekeleza Mikataba ya Utendaji Kazi; Kufanya ufuatiliaji wa utekelezaji wa Mfumo wa Wazi wa Mapitio na Tathmini ya Utendaji Kazi (OPRAS) kwenye Taasisi za Umma; Kutoa huduma kwa Viongozi Wakuu wa Kitaifa (Wastaafu 11 na wajane 5) kwa mujibu wa sheria; Kuanza utekelezaji wa Programu ya Maboresho katika Utumishi wa Ummakwenye maeneo ya matokeo ya Motisha na Uwajibikaji; Michakato ya Utoaji Huduma na Menejimenti ya Rasimaliwatu; Kutoa mafunzo kwa Watumishi wa Umma wanaotarajiwa kustaafu mwaka 2019/20 ili kuwaandaa kwa maisha ya baada ya kustaafu kwa mujibu wa sheria katika Utumishi wa Umma; Kuendelea kuratibu fursa za mafunzo yanayotolewa na wafadhili wa Serikali na Washirika wa Maendeleo kwa mwaka 2019/20; Kuwezesha Taasisi tano (5) za Umma kuandaa Mipango ya Rasilimaliwatu, Mipango ya Mafunzo na Urithishanaji wa madaraka; Kufanya Ufuatiliaji wa Uzingatiaji wa Maadili katika Sekretariati za Mikoa (2), Mamlaka za Serikali za Mitaa (10) na Taasisi nyingine za Umma (5); Kufanya Kampeni za Kimaadili katika menejimenti za Taasisi za Umma 30; Kushiriki katika Maadhimisho ya Siku ya Uadilifu Kitaifa; Kuhamasisha Uzingatiaji wa Maadili kupitia Vyombo vya Habari; Kufanya Ufuatiliaji wa Uzingatiaji wa Maadili katika Taasisi za umma 35; na Kukamilisha Mapitio ya Kanuni za Maadili ya Utendaji katika Utumishi wa na kujenga uelewa wa Kanuni hizo kwa Wadau. Kupitia Watumishi Housing miradi ya ujenzi nyumba 500 katika mikoa mbalimbali itatekelezwa, ambapo nyumba 300 zitajengwa jijini Dodoma; Serikali kupitia Watumishi Housing imepewa fedha na Benki ya Dunia vifaa vya kisasa kwa ajili ya upimaji ardhi vyenye thamani ya shilingi Bilioni 1.5; vifaa hivyo vitatumika kutoa huduma ya upimaji ardhi kwa bei nafuu katika wilaya mbalimbali kwa lengo la kuwezesha upatikanaji wa ardhi iliyoendelezwa kwa bei nafuu; Mheshimiwa Spika, katika mwaka wa fedha 2019/20 Chuo kinatarajia kutekeleza malengo yafuatayo: Kutoa mafunzo ya kujiandaa kufanya Mitihani ya Utumishi wa Umma kwa watumishi wa Umma 970; Kutoa mafunzo ya Uongozi na Maendeleo, Menejimenti na Usimamizi wa Ofisi kwa Watumishi wa Umma 3,370; Kutoa Mafunzo ya Awali katika Utumishi wa Umma kwa Watumishi wa Umma 1,720; Kutoa mafunzo ya muda mrefu kwa washiriki 9,980 katika fani za Utunzaji wa Kumbukumbu, Uhazili, Kompyuta, Utunzaji wa Fedha za Umma, na Menejimenti ya Rasilimaliwatu, Usimamizi na Ununuzi wa Umma, Uongozi na Utawala Bora; Kutoa ushauri katika maeneo mbalimbali 11 ya kitaalamu kwa Taasisi za Umma; Kufanya utafiti wa aina sita (6) katika maeneo yanayolenga kuboresha Utumishi wa Umma; Kuandaa machapisho mbalimbali kama vile majarida na makala za kitaalamu katika Utumishi wa Umma katika nyanja za Uongozi, Menejimenti na Utawala; Kuwezesha mafunzo ya muda mrefu kwa watumishi 25 wa Chuo cha Utumishi wa Umma katika ngazi za Shahada ya Uzamivu (13) na Shahada ya Uzamili (12); Kuendelea na awamu ya pili ya ujenzi wa jengo la ghorofa mbili (2) litakalotumika kwa ajili ya madarasa, maktaba na ofisi katika Kampasi ya Tabora; Kuandaa michoro ya usanifu majenzi (architectural design) kwa ajili ya mradi wa ujenzi wa majengo ya Kampasi ya Dodoma katika eneo la Mtumba; Kufanya Ukarabati wa majengo ya Hostel katika Kampasi ya Tabora; Kuweka â€œPaving Blocksâ€ katika eneo la nje â€“ Kampasi ya Mtwara; na Kutafuta eneo kwa ajili ya ujenzi wa Kampasi ya Tanga. Mheshimiwa Spika, katika mwaka wa fedha 2019/20, Wakala ya Mafunzo kwa Njia ya Mtandao imepanga kutekeleza kazi zifuatazo:- Kuwezesha watumishi wa umma na sekta binafsi kutumia miundombinu na mtandao wa Wakala kujenga uwezo wa utendaji kazi kwa kutoa mafunzo kwa Washiriki 2,800 katika maeneo ya Uongozi, Utawala Bora, Maadili, Anuai za Jamii, Mazingira, Kupunguza Umaskini, TEHAMA, Afya na stadi za utendaji kazi; Kuongeza ushirikiano na taasisi za ndani na nje ya Nchi ili kutoa mafunzo kwa kutumia teknolojia za kisasa na kwa gharama nafuu; Kuboresha vitendea kazi ili viweze kuweka mazingira rafiki na kuongeza uwezo wa kutoa huduma bora zinazoendana na ukuaji wa mahitaji; Kukamilisha maandalizi kwa ajili ya kujenga ofisi za Wakala Dodoma; Kuratibu mafunzo na mikutano ya kazi ya Wizara mbalimbali, Sekretarieti za Mikoa, Mamlaka za Serikali za Mitaa, Idara Zinazojitegemea, Wakala za Serikali na shirika ya Umma kwa kutumia huduma ya daraja-video na kutoa ushauri wa kitaalamu; Kukuza mtandao wa Wakala kikanda ili kuwafikia wateja kwa urahisi; Kujenga uwezo wa watumishi wa Wakala ili kukidhi ongezeko la wateja na mabadiliko ya haraka katika teknolojia; Kufanya utafiti na majaribio ya teknolojia rafiki katika nyanja za mawasiliano ya video na mafunzo na kuziboresha. Mheshimiwa Spika, Katika kipindi cha mwaka wa fedha cha 2019/20, Wakala ya Serikali Mtandao inatarajia kutekeleza kazi zifuatazo:- Kutoa msaada wa kiufundi na kujenga uwezo wa Taasisi za Umma katika kutengeneza na kuboresha mifumo ya ukusanyaji mapato na maduhuli ili iweze kusomana na mfumo mkuu wa kielektroniki wa ukusanyaji wa mapato serikalini (GePG); Kuimarisha taratibu za kiusalama kwa Mifumo na miundombinu ya TEHAMA Serikalini; Kufanya utafiti, kuhamasisha ubunifu na maendeleo ya Serikali Mtandao kupitia Kituo cha Utafiti, Ubunifu na Maendeleo ya Serikali Mtandao cha muda kilichopo Chuo Kikuu cha Dodoma. Vile vile kujenga kituo kikubwa cha kuratibu shughuli hizo; Kuongeza uwezo wa Miundombinu Shirikishi ya Serikali Mtandao kwa Taasisi zote za Serikali, hii ni pamoja na kuendelea kusambaza Miundombinu ya Mtandao wa Serikali (GovNet), Ujenzi wa mfumo utakaowezesha mifumo mbalimbali ya TEHAMA Serikalini kubadilishana taarifa (Information Exchange Platform), Mfumo mkubwa kwa ajili ya kuhifadhi data za Serikali kwa pamoja (Government Data Central Repository or Government Data Warehouse (GDW), Miundombinu ya Pamoja ya Kuhifadhi mifumo ya Serikali Mtandao (Government Cloud). Aidha, Kituo cha kusimamia mawasiliano ya Serikali Ihumwa kitaimarishwa; Kusimamia na kuboresha matumizi ya Mifumo na Miundombinu Shirikishi ya TEHAMA Serikalini ili kuongeza ufanisi na usalama wa taarifa za Serikali pamoja na kupunguza gharama ya uhifadhi na uendeshaji wa mifumo ya Taasisi za Umma. Mifumo na Miundombinu hiyo ni pamoja na Mfumo wa barua pepe Serikalini (GMS), Mfumo wa Ofisi Mtandao (e- office), Mfumo wa kutoa huduma kwa Umma kupitia simu za Mkononi (Government Mobile Platform (GMP), Mfumo wa Vibali vya kusafiria nje ya nchi (e-Vibali) na Mfumo wa Tovuti za Serikali (Government Website Framework); Kutoa mafunzo ya Serikali Mtandao kwa Viongozi, Wasimamizi wa TEHAMA na watumiaji wa huduma za Serikali Mtandao kwa Taasisi za Serikali 140 ili kuongeza uelewa na uwezo wa Taasisi za Umma katika kutumia TEHAMA, kuongeza ufanisi wa kiutendaji na utoaji wa huduma kwa wananchi; Kutoa ushauri wa kitaalam na msaada wa kiufundi kwenye maeneo ya TEHAMA kwa Taasisi 50 za umma ili kuhakikisha kwamba uwekezaji unaofanywa na Serikali kwenye TEHAMA unazaa matokeo yaliyokusudiwa; Kufuatilia na kusimamia matumizi ya viwango vya ubora wa mifumo ya TEHAMA ya kimkakati na ya kisekta kwa kutumia Viwango na Miongozo ya TEHAMA ili kuondoa urudufu, kupunguza gharama na kuongeza ubora wa huduma zinazotolewa kwa umma na kuhakikisha usalama wa mawasiliano; Kujenga uwezo wa wataalam wake ambapo watumishi 50 watapatiwa mafunzo ya ubobezi kwenye maeneo ya usalama, miundombinu na utengenezaji wa Mifumo. Watumishi 10 watapatiwa mafunzo ya muda mrefu na watumishi 150 watapatiwa mafunzo ya muda mfupi katika maeneo mbalimbali ya kiutendaji; na Kukamilisha kituo cha Usaidizi wa Masuala ya Serikali Mtandao kwenye mji wa Serikali, Ihumwa, kwa kuweka vifaa vinavyoimarisha mawasiliano kwenye mji huo pamoja na kulinda usalama wa mifumo na mitandao ya mawasiliano. Mheshimiwa Spika, ili kutekeleza Mpango wa mwaka wa fedha 2019/20 kwa ufanisi, Fungu Ofisi ya Rais, Menejimenti ya Utumishi wa Umma inaomba kiasi cha Shilingi 72,572,322,000. kwa ajili ya Matumizi ya Kawaida na Miradi ya Maendeleo. Kati ya fedha hizi, Shilingi 31,512,322,000, ni kwa ajili ya Matumizi ya Kawaida na Shilingi 41,060,000,000 kwa ajili ya Miradi ya Maendeleo. Mheshimiwa Spika, katika Mwaka wa Fedha wa 2019/20, shughuli zilizopangwa kutekelezwa ni kama ifuatavyo: Kuendelea kupokea Matamko ya Viongozi wa Umma kuhusu Rasilimali na madeni yanayopaswa kutolewa kwa mujibu wa Sheria ya Maadili ya Viongozi wa Umma; Kuendelea kupokea na kushughulikia malalamiko na taarifa za ukiukwaji wa Maadili kwa mujibu wa Sheria ya Maadili ya Viongozi wa Umma kutoka kwa wananchi; Kuchunguza tuhuma za ukiukwaji wa Sheria ya Maadili ya Viongozi wa Umma dhidi ya Viongozi wa Umma; Kufanya uhakiki wa matamko ya Rasilimali na Madeni kwa Viongozi wa Umma 2,000; Kuratibu na kuwezesha utekelezaji wa majukumu ya Baraza la Maadili ya Viongozi wa Umma; Kutoa elimu kwa Viongozi wa Umma na Wananchi kwa ujumla kuhusu Sheria ya Maadili ya Viongozi wa Umma na Hati ya Ahadi ya Uadilifu; Kuandaa taarifa ya mwaka ya utekelezaji wa shughuli za Sekretarieti na kuiwasilisha kwa Mheshimiwa Rais wa Jamhuri ya Muungano wa Tanzania; Kuanzisha na kuendeleza Klabu za Maadili katika shule na vyuo nchini; Kuendelea na ujenzi wa ofisi ya Sekretarieti ya Maadili ya Viongozi wa Umma ya Makao Makuu Dodoma; na Kuendelea na mchakato wa kutumia mfumo wa ujazaji wa fomu za matamko ya rasilimali na madeni kwa viongozi wa umma kwa njia ya mtandao (online application) baada ya kukamilika kwa Mfumo wa Kielektroniki wa Menejimenti ya Taarifa za Kimaadili (Ethics Management Information System â€“ EMIS). Mheshimiwa Spika, katika kutekeleza majukumu yake kwa Mwaka wa Fedha wa 2019/20 Fungu 33: Ofisi ya Rais, Sekretarieti ya Maadili ya Viongozi wa Umma inaomba kuidhinishiwa Shilingi 9,999,945,000. kwa ajili ya Matumizi ya Kawaida na Miradi ya Maendeleo. Kati ya fedha hizi, Shilingi 7,382,075,000 kwa ajili ya Matumizi ya Kawaida na Shilingi 2,617,870,900 kwa ajili ya Miradi ya Maendeleo. Mheshimiwa Spika, katika Mwaka wa Fedha wa 2019/20, Ofisi ya Rais, Sekretarieti ya Ajira katika Utumishi wa Umma, imepanga kutekeleza majukumu yafuatayo:- Kusimamia na kuendesha michakato ya ajira ili kuwezesha waajiri kupata watumishi wenye sifa zinazotakiwa kwa mujibu wa miundo ya utumishi husika; Kushiriki kama Wataalam waalikwa kwenye usaili unaoendeshwa na Taasisi zinazotumia Sheria zilizokasimiwa kwa Taasisi husika; Kuendelea kuimarisha Ofisi ya Sekretarieti ya Ajira iliyopo Zanzibar kurahisisha michakato ya ajira kwa ajira za Muungano; Kuendelea kuimarisha Ofisi za kanda ikiwemo Ofisi ya Dar es salaam baada ya kuhamia Dodoma; Kuhamisha watumishi wa ofisi kutoka Dar es Salaam kuja Makao Makuu Dodoma; Kufanya utafiti kwa waajiri na wadau mbalimbali ikiwa ni hatua ya kupata mrejesho wa utekelezaji wa shughuli za uendeshaji wa michakato ya ajira pamoja na utendaji kazi wa ofisi; Kuendelea kuimarisha utendaji kazi wa Taasisi kwa kutumia TEHAMA. Kuboresha mifumo ya uendeshaji wa usaili kwa kutumia mbinu za kisasa, ikiwemo matumizi ya â€œpsychometric testâ€; na Kutoa taarifa na elimu kwa Umma ili kukuza uelewa kuhusu shughuli zinazotekelezwa na Sekretarieti ya Ajira katika Utumishi wa Umma; Mheshimiwa Spika, katika kutekeleza majukumu yake kwa mwaka wa fedha wa 2019/20 Fungu 67: Ofisi ya Rais, Sekretarieti ya Ajira katika Utumishi wa Umma inaomba kuidhinishiwa Jumla ya Shilingi 2,376,443,000 kwa ajili ya Matumizi ya Kawaida. Mheshimiwa Spika, katika mwaka wa fedha 2019/20, Tume imepanga kutekeleza majukumu yafuatayo:- Kufanya Ukaguzi wa kawaida katika Taasisi 150 na Ukaguzi Maalum katika Taasisi 10 kuangalia uzingatiaji wa Sheria, Kanuni, Taratibu na Miongozo ya usimamizi wa Rasilimaliwatu katika Utumishi wa Umma; Kufanya mikutano minne (4) ya kisheria ya Tume kujadili na kutolea uamuzi rufaa, malalamiko, taarifa za ukaguzi na masuala mengine ya kiutumishi kadri yatakavyopokelewa; Kuhuisha Miongozo ya Tume ya uzingatiaji wa masuala ya Ajira na Nidhamu na kuisambaza kwa Waajiri, Mamlaka za Ajira na Nidhamu; Kuelimisha Taasisi za Umma na Watumishi wa Umma kuhusu majukumu ya Tume na utekelezaji wa Sheria, Kanuni, Taratibu na Miongozo ya Utumishi wa Umma kupitia, ziara za Makamishna, vikao vya kazi, vyombo vya habari, machapisho na Tovuti; Kuandaa Taarifa ya Hali ya Utumishi wa Umma na Utekelezaji wa Majukumu ya Tume kwa kipindi cha mwaka wa fedha wa 2018/19 na kuiwasilisha kwa Rais; Kutoa huduma kwa watumishi wa Tume wanaoishi na VVU na UKIMWI; na Kutoa elimu kwa watumishi wa Tume kuhusu VVU, UKIMWI, magonjwa sugu yasiyoambukiza na mapambano dhidi ya rushwa. Mheshimiwa Spika, ili kutekeleza Mpango wa Mwaka wa Fedha 2019/20, Fungu 94: Ofisi ya Rais, Tume ya Utumishi wa Umma inaomba kuidhinishiwa jumla ya kiasi cha Shilingi 4,889,606,000 kwa ajili ya Matumizi ya Kawaida. Mheshimiwa Spika, kwa kipindi cha mwaka wa fedha wa 2019/20, Bodi ya Mishahara na Masilahi katika Utumishi wa Umma (Fungu 09) inatarajia kutekeleza majukumu kama ifuatavyo:- Kufanya utafiti wa hali ya mishahara na masilahi katika vyombo vya ulinzi na usalama ambavyo ni Polisi, Magereza, Uhamiaji, Zimamoto na Jeshi la Ulinzi la Wananchi wa Tanzania ili kushauri namna bora ya kutoa motisha kwa kuzingatia viwango stahiki vya kuongeza ufanisi katika kazi za vyombo hivyo; na Kuandaa taarifa nne (4) za gharama za maisha kama msingi wa kukadiria kiwango cha mshahara wenye staha; taarifa hizi zinawezesha kushauri kuhusu kiwango cha mshahara unaoendana na gharama za maisha. Mheshimiwa Spika, Ili kutekeleza mpango huu wa mwaka 2019/20, Fungu 09: Bodi ya Mishahara na Masilahi katika Utumishi wa Umma inaomba kutumia jumla ya Shilingi 1,474,241,000 kwa ajili ya matumizi ya kawaida. Mheshimiwa Spika, katika mwaka wa fedha wa 2019/20, Ofisi ya Rais, Idara ya Kumbukumbu na Nyaraka za Taifa itatekeleza shughuli zifuatazo:- Kukusanya taarifa na machapisho mbalimbali yanayohusu historia ya Nchi yetu kutoka Taasisi za Umma na watu binafsi; Kufanya ukarabati wa nyaraka zilizohifadhiwa katika Ghala Kuu la Nyaraka na zile zinazotarajiwa kukusanywa na Idara; Kuimarisha mifumo ya kielektroniki katika usimamizi wa taarifa, kumbukumbu na nyaraka za Taifa kwa kuhifadhi kumbukumbu na nyaraka katika teknolojia ya kisasa kwa kuingiza taarifa katika mifumo ya kidijitali ya kuhifadhi kumbukumbu na nyaraka (Digital Records and Archives Management and Preservation Systems) ili kurahisisha upatikanaji na kulinda nakala halisi; Kuweka na kuhuisha mifumo ya utunzaji wa kumbukumbu katika Wizara, Idara Zinazojitegemea na Wakala za Serikali na Mamlaka za Serikali za Mitaa ili kuongeza ufanisi na tija katika utoaji wa huduma Serikalini; Kujenga uwezo wa Taasisi za Umma katika usimamizi wa kumbukumbu na nyaraka za Serikali kwa kuandaa mikutano kazi kwa Menejimenti za Taasisi za Umma na mafunzo kazi kwa Waratibu na Watunza kumbukumbu kuhusu Sheria, Kanuni, Taratibu na Miongozo ya utunzaji wa taarifa, kumbukumbu na nyaraka za Serikali; Kufanya tathmini (appraisal) ya kumbukumbu tuli za Taasisi za Umma zilizohifadhiwa katika Kituo cha Taifa cha Kumbukumbu Dodoma ili kubaini zenye umuhimu wa kuendelea kuhifadhiwa na zile ambazo umuhimu wake umekoma ili kuteketezwa kwa mujibu wa Sheria; Kukagua, kuchambua na kuhamisha kumbukumbu tuli kutoka katika Taasisi za Umma kwenda Kituo cha Taifa cha Kumbukumbu; Kusaidia Taasisi za Umma kutengeneza Miongozo ya kuhifadhi na kuteketeza kumbukumbu; Kutambua, kukusanya, kutunza na kuhifadhi kumbukumbu na vitu vya Waasisi waTaifa; Kutoa elimu kwa wananchi kuhusiana na umuhimu wa utunzaji na uhifadhi wa kumbukumbu na nyaraka; Kuimarisha uwezo wa utendaji wa Watumishi wa Idara; Kuanzisha na kuimarisha Vituo vya Kanda kwa lengo la kuongeza uwezo wa Idara katika ukusanyaji na utunzaji wa kumbukumbu na nyaraka kwenye Kanda husika. Kuendelea kuratibu na kuhamisha kumbukumbu na nyaraka za Taasisi za Umma zinazohamia Makao Makuu Dodoma. Kuendeleza ukarabati wa jengo la Idara lililopo Dar es Salaam na ukarabati wa Ghala la Taifa la kuhifadhi nyaraka (National Repository); na Kuendeleza ujenzi wa Kituo cha Kumbukumbu katika Kanda ya Ziwa Mwanza. Mheshimiwa Spika, ili kutekeleza Mpango wa mwaka wa fedha wa 2019/20, Fungu 04: Ofisi ya Rais, Idara ya Kumbukumbu na Nyaraka inaomba kuidhinishiwa jumla ya Shilingi 4,774,066,000 kwa ajili ya Matumizi ya Kawaida na Miradi ya Maendeleo. Kati ya fedha hizi, Shilingi 2,774,066,000 kwa ajili ya Matumizi ya Kawaida na Shilingi 2,000,000,000 kwa ajili ya Miradi ya Maendeleo. Mheshimiwa Spika, Ofisi yangu ndiyo inayohusika na uwezeshaji wa maamuzi ya juu ya nchi sambamba na Menejimenti ya Utumishi wa Umma ambayo wote ni mashahidi kuwa ni mtambuka kwa taasisi zote za Umma. Vile vile, wote tunajua jinsi ambavyo Utumishi wa Umma ulivyo nguzo muhimu katika uendeshaji wa Nchi na hivyo kutoa mchango mkubwa sana katika maendeleo ya nchi inayodhamiria kuwa na uchumi wa Watanzania wa kipato cha kati ifikapo mwaka 2025. Aidha, maendeleo hayo yanatarajiwa kupatikana kwa kuimarisha uchumi wa viwanda kama inavyowekwa wazi katika Mpango wa Pili wa Maendeleo wa Miaka Mitano. Mheshimiwa Spika, Ofisi yangu itaendelea kuimarisha uwezeshaji wa vyombo vinavyosaidia kwenye maamuzi ya nchi, usalama na kuimarisha vita dhidi ya rushwa. Maadili kwa viongozi wote na watumishi wa umma yanatarajiwa kuchangia ipasavyo kwenye nchi kupata tija ya rasilimaliwatu na rasilimalifedha kwa kuwa na matumizi yenye tija wakati wote ya rasilimali hizo. Kati ya mambo ambayo Serikali itayapa kipaumbele ni usimamizi thabiti wa maeneo hayo. Mheshimiwa Spika, Serikali kwa ujumla inafanya maboresho ya kisekta na mtambuka, wajibu wa Ofisi yangu itakuwa ni kuhakikisha maboresho yanayofanywa katika nchi yetu hayana urudufu na yanaleta tija katika Utumishi wa Umma na kuchochea maendeleo. Aidha, itahakikisha kunakuwepo na utawala bora ulio imara kuanzia ngazi ya juu hadi chini ya uongozi. Katika kuimarisha uwazi Ofisi yangu itahakikisha wananchi wanapata taarifa sahihi kuhusu Uamuzi wa Serikali kuhusu masuala mbalimbali. Mheshimiwa Spika, kwa nchi yetu na kwa mujibu wa miundo na mgawanyo wa majukumu kwa mawaziri, utekelezaji kwa ujumla unajumuisha, Ofisi ya Rais Ikulu; Ofisi ya Rais, Menejimenti ya Utumishi wa Umma na Utawala Bora; Ofisi ya Rais, Tume ya Utumishi wa Umma; Ofisi ya Rais, Sekretarieti ya Maadili ya Viongozi wa Umma; Ofisi ya Rais, Sekretarieti ya Ajira katika Utumishi wa Umma; Ofisi ya Rais, Bodi ya Mishahara na Masilahi katika Utumishi wa Umma; na Ofisi ya Rais, Kumbukumbu na Nyaraka za Taifa. Mheshimiwa Spika, Mipango na Bajeti kwa Mafungu niliyoyataja yamezingatia vipaumbele vya Serikali ya Awamu ya Tano kwenye eneo la kuimarisha utendaji kazi wa Utumishi wa Umma na kuifanya nchi yetu iondokane na matumizi mabaya ya rasilimali fedha, ukiukwaji wa maadili ya uongozi na kupunguza urasimu usio wa lazima katika utoaji huduma na hivyo kuongeza tija katika kutekeleza masuala yenye masilahi mapana kwa Taifa letu. Mheshimiwa Spika, Bajeti ya Mafungu yote yaliyo chini ya Ofisi ya Rais, Ikulu na Ofisi ya Rais, Menejimenti ya Utumishi wa Umma na Utawala Bora imelenga kuwa na Utumishi wa Umma unaotoa huduma bora kwa haraka na staha, kuzingatia Katiba, Sera, Sheria, Kanuni, Miongozo na taratibu ili kujenga imani zaidi kwa wananchi. Katika kuendana na wakati jitihada zaidi zitawekwa kwenye kujenga uwezo na mifumo ya kimenejimenti na utoaji huduma ikiwemo matumizi sahihi na salama ya fursa zinazopatikana katika utoaji huduma kwa TEHAMA ndani ya Serikali. Mheshimiwa Spika, baada ya kueleza kwa kina utekelezaji wa majukumu kwa Mwaka wa Fedha wa 2018/19 na Mipango na Bajeti ya Ofisi ya Rais, Ikulu na Ofisi ya Rais, Menejimenti ya Utumishi wa Umma na Utawala Bora kwa Mwaka wa Fedha wa 2019/20, sasa naomba kuwasilisha rasmi mapendekezo ya maombi yetu kwa Mwaka wa Fedha 2019/20 kwa muhtasari kama ifuatavyo:- Mheshimiwa Spika na Waheshimiwa Wabunge, Jumla kuu ya Bajeti ninayoomba kwa mafungu yote yaliyo chini ya Ofisi ya Rais, Menejimenti ya Utumishi wa Umma na Utawala Bora kwa mwaka 2019/20, ni b kama ifuatavyo:- Mheshimiwa Spika na Waheshimiwa Wabunge, mwisho naomba kuwasilisha maombi haya ili muweze kuyajadili na kuyaidhinisha. Mheshimiwa Spika, naomba kutoa hoja.
Mtu 1 kati ya 4 atahitaji huduma ya afya ya akili duniani:WHO 10 Oktoba 2011 Serikali zote zimetakiwa na shirika la afya duniani WHO kuongeza fedha zaidi katika huduma za afya ya akili. Mtu mmoja kati ya wanne watahitaji huduma ya afya ya akili katika wakati fulani wa maisha yao limesema shirika hilo. WHO imetoa ramani ya afya ya akili kwa mwaka 2011 hii leo Oktoba 10 ikiadhimisha pia siku ya kimataifa ya afya ya akili, kauli mbiu mwaka huu ikiwa “kuwekeza katika afya ya akili”. Shirika hilo linasema kuwa wastani matumizi katika afya ya akili duniani ni chini ya dola 3 kwa mtu mmoja kwa mwaka na katika nchi maskini ni madogo sana kwingine ikiwa ni senti 25 za kimarekani. WHO imeongeza kuwa serikali nyingi katika nchi za kipato cha chini na cha wastani zinatua chini ya asilimia 2 ya bajeti yake ya afya kwenye huduma za afya ya akili, na limezitaka serikali kuongeza bajeti na kuwekeza kwenye afya ya akili.
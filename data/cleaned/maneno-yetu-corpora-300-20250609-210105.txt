Mtu yeyote ambaye atavunja, kuharibu na kuchafua mahali popote pa kuabudia au kitu chochote kinachoitwa kitakatifu na watu wa aina yeyote kwa madhumuni ya kufedhehesha dini ya kundi lolote la watu au kwa kufahamu kuwa kundi lolote la watu linataka kufanya uharibifu, hasara au uchafuzi kama fedheha kwa dini atakuwa ametenda kosa. Kufanya fujo kwenye mkusanyiko ya dini. Mtu yeyote ambaye kwa hiari yake ataleta fujo kwenye mkusanyiko wowote ambao umekusanyika kihalali kufanya ibada au sherehe za dini ametenda kosa. Kuingia kwenye mazishi au sehemu nyingine bila idhini. Mtu yeyote ambaye, kwa madhumuni ya kuumiza imani za mtu yeyote au kufedhesha dini ya mtu yeyote, au kwa kufahamu kuwa imani ya mtu yeyote inaweza kuumizwa, au dini ya mtu mwingine iko hatarini kufedheheshwa, ametenda kosa la kuingia kwenye eneo la kuabudia bila ruhusa eneo la makaburi matakatifu au kwenye eneo lolote ambalo limetengwa kwa ajili ya mazishi au kama bohari ya mabaki ya maiti, au atafanya dhuluma yeyote kwa maiti ya binadamu au atafanya fujo kwa watu wowote waliokusanyika kwa ajili ya mazishi, atakuwa ametenda kosa. Kuzuia mwili wa mtu aliyekufa kuzikwa. Sheria Na. 5 ya mwaka 1963 kif. 2 Mtu yeyote ambaye bila halali anazuia mazishi ya mwili wa mtu yeyote aliyekufa au mtu ambaye, bila mamlaka halali kwa niaba hiyo au vinginevyo kulingana na kanuni iliyowekwa na Waziri anayehusika na afya (ambayo unamuongoza Waziri aliyepewa mamlaka kufanya) anafukua kaburi, anapasua, au anafanya uharibifu wowote kwenye mwili wa mtu yeyote aliyekufa au ambaye, anawajibika kufanya maiti ya mtu yeyote izikwe, kwa hiari yake na bila kupewa idhini na mamlaka halali anapuuza kutimiza wajibu wake kwa makusudi , atakuwa ametenda kosa. Kutamka maneno kwa nia ya kuudhi imani ya dini. Mtu yeyote ambaye kwa dhamira ya kuudhi imani ya mtu yeyote ya dini yake akatamka maneno yeyote au akafanya sauti yeyote itakayosikiwa na mtu huyo au akafanya ishara mbele ya macho ya mtu huyo atakuwa ametenda kosa na atawajibika kwa adhabu ya kifungo cha mwaka moja. Katika Sura hii “mwanamke” maana yaje ni mtu yeyote wa jinsia ya kike na, isipokuwa kama muktadha utataka vinginevyo bila kujali umri. Kubaka. Sheria ya mwaka 1998 kif. 5 .Ni kosa kwa mtu wa jinsia ya kiume kumbaka msichana au mwanamke. Mtu wa jinsia ya kiume atakuwa ametenda kosa la kubaka kama atakuwa amefanya tendo la ndoa na msichana au mwanamke chini ya mazingira ambayo yanadondokea kwenye maelezo yafutayo: ambaye si mke wake, au awe mke wake ambaye ametengana nae bila ridhaa yake wakati wa tendo la ndoa; kwa ridhaa yake, pale ambapo ridha yake imepatikana kwa kutumia nguvu, vitisho, au kwa kumuogopesha au kumtishia kumuua au kumuumiza au akiwa amezuiliwa isivyo halali; kwa ridhaa yake pale ambapo ridhaa yake imepatikana wakati ambao alikutwa hana akili timamu au akiwa amelewa kwa kushawishiwa na madawa ya kulevya, kitu au vitu ambavyo amepewa na mtu au watu wengine isipokuwa ikithibitika kuwa kulikuwa na ridhaa mwanzoni kati yao wawili; kwa ridhaa yake pale ambapo mwanamume alijua kuwa yeye si mume wake, na kuwa ridhaa ilitolewa kwa sababu alifanywa kuamini kuwa yeye ni mwanamume mwingine, ambaye yeye mwenyewe, anaamini kuwa ameolewa nae kihalali; kwa ridhaa au bila ya ridhaa akiwa chini ya umri wa miaka kumi na nane, isipokuwa kama mwanamke ni mke wake ambaye ana umri wa miaka kumi na tano au zaidi na hajatengana na mumewe. Mtu yeyote- akiwa mtu wa mamlaka, kuchukulia kigezo cha nafasi yake ya mamlaka, na anatenda kosa la kubaka kwa msichana au mwanamke wa mahusiano ya kiofisi au kwa kukosea anamzuia na kumbaka msichana au mwanamke; akiwa kwenye uongozi au kuwa miongoni mwa wafanyakazi wa mahabusu au sehemu nyingine yeyote ya uangalizi, iliyoundwa kisheria au kwa taasisi ya wanawake au watoto kwa kuchukulia kigezo cha nafasi yake na kutenda kosa la kubaka msichana yeyote au mwanamke mfanyakazi mwenzie wa magereza, sehemu ya matunzo au taasisi. akiwa kwenye uongozi au mfanyakazi wa hospitali, kuchukulia kigezo cha nafasi yake na kutenda kosa la kubaka msichana au mwanamke; akiwa mganga wa kienyeji kuchukulia kigezo cha nafasi yake na anatenda kosa la kubaka msichana au mwanamke ambaye ni mteja wake kwa nia ya kupata uponyaji; akiwa kiongozi wa dini kuchukulia kigezo cha nafasi yake na kutenda kosa la kubaka msichana au mwanamke. Kwa madhumuni ya kuthibitisha kosa la kubaka- mpenyo japokuwa ni mdogo unatosha kuthibitisha tendo la ndoa muhimu katika kosa; na ushahidi wa kukataa kama vile majeraha yanayoonekana kwenye mwili sio muhimu kuthibitisha kuwa tendo la ndoa lilitendeka bila ridhaa. Kwa madhumuni ya kifungu hiki wanandoa watachukuliwa kuwa wametengana hata kama kutengena kwao kumepangwa na familia au ndugu wa ukoo. Adhabu ya kubaka. Sheria Na. 4 ya mwaka 1998 kif. 6 .Mtu yeyote atakayetenda kosa la kubaka, isipokuwa kwenye kesi ambazo zimeelezewa kwenye kifungu kidogo cha (2) kilichobadilishwa, atawajibika kwa adhabu ya kifungo cha maisha, na kwa kila kesi ambayo kifungo chake hakipungui miaka thelathini pamoja na adhabu ya viboko na faini, na atatakiwa kulipa fidia ya kiasi ambacho kitatamkwa na mahakama, kwa mtu ambaye ametendewa kosa hilo na kwa majeraha aliyoyapata. Bila ya kuathiri vifungu vya sheria yeyote, pale ambapo kosa limetendeka na mvulana wa umri wa miaka kumi na nane au pungufu, atatakiwa– kama mkosaji kwa mara ya kwanza, atahukumiwa adhabu ya viboko tu; kama mkosaji kwa mara ya pili, atahukumiwa kifungo cha kipindi cha miezi kumi na mbili na adhabu ya viboko; kama ni mkosaji kwa mara ya tatu na ni mkosaji mhalifu, atawajibika kwa adhabu ya kifungo cha maisha kwa mujibu wa kifungu kidogo cha (1). Sheria Na.19 ya mwaka 2007, kif. 8 Bila ya kujali masharti yaliyopita ya kifungu hiki mtu yeyote atakayetenda kosa la kubaka msichana wa chini ya umri wa miaka kumi atawajibika kwa kwa adhabu ya kifungo cha maisha. . Pale ambapo kosa la kubaka limetendwa na mtu mmoja au zaidi , katika kikundi cha watu, kila mmoja katika kikundi hicho atafanya au kusaidia kufanya kosa atachukuliwa kuwa ametenda kosa la kubaka kwa kikundi. Kila mtu ambaye ana hatia ya kubaka kwa kikundi, atawajibika kwa adhabu ya kifungo cha maisha, bila kujali alitenda gani alishiriki katika kubaka. Kujaribu kubaka Sheria Na. 4 ya 1998 kifungu cha. Mtu yeyote ambaye atajaribu kubaka anatenda kosa la jaribio la kubaka, na isipokuwa kwa maelezo yaliyopo kwenye kifungu kidogo cha (3), akipatikana na hatia atawajibika kwa adhabu ya kifungo cha maisha, na wakati mwingine atawajibika kwa adhabu ya kifungo kisichopungua miaka thelathini pamoja na au bila adhabu ya viboko. Mtu anajaribu kubaka iwapo, kwa nia ya kufanya ngono isiyo halali na msichana yeyote au mwanamke, na akadhihirisha nia yake kwa- kumtishia msichana huyo au mwanamke kwa nia ya ngono; akiwa ni mtu mwenye madaraka au ushawishi kwa msichana au mwanamke huyo, kutenda kitendo chochote cha kumtishia kwa ajili ya ngono; anafanya udanganyifu kwa nia ya kupata idhini yake; anajifanya kuwa yeye ni mume wa msichana au mwanamke huyo, na msichana ama mwanamke huyo anawekwa kwenye hali ambayo, bila ya idhini yake anaweza akaingiliwa kimwili Pale mtu anapotenda kosa la kujaribu kubaka kwa kuonyesha nia yake kama ilivyoainishwa kwenye aya za apo juu, atawajibika kwaadhabu ya kifungo cha maisha na wakati mwingine kifungo kisichopungua miaka kumi. Kutorosha 133. Mtu yeyote ambaye kwa nia ya kumuoa au kufanya ngono na mwanamke wa umri wowoe au kumfanya aolewe au kufanya ngono na mtu mwingine yeyote, anamchukua mwanamke huyo au kumzuia bila ya ridhaa yake, atakuwa ametenda kosa na atawajibika kwa kifungo cha miaka saba. Kutorosha mwanamke wa umri wa chini ya miaka kumi na sita . Mtu yeyote ambaye kinyume cha sheria anamchukua mwanamke ambaye hajaolewa wa umri chini ya miaka kumi na sita kutoka katika ulinzi au uangalizi wa wazazi wake au mtu mwingine mwenye uangalizi wa halali na madaraka juu ya msichana huyo na akamchukua bila ya ridhaa ya wazazi wake au ya huyo mtu mwingine atakuwa ametenda kosa. Kujamiiana na shambulio la aibu kwa mwanawake Sheria Na. 47 ya 1954 kif. 3; Sheria Na. 4 ya 1998 kif.. 9 . Mtu yeyote ambaye kwa makusudi ya kusababisha shambulio la kijinsia la aibu kwa kutoa maneno au sauti, kuonyesha vitendo au kutoa maneno, au kuonyesha ishara yoyote ambayo itaonekana na mtu mwingine atakuwa ametenda kosa la shambulio la kijinsia na akipatikana na hatia atawajibika na kifungo kisichozidi miaka mitano au faini isiyozidi laki tatu au vyote viwili, kifungo na faini. Endapo kosa la shambulio la kijinsia chini ya kifungu hiki litamhusu mvulana au msichana wa umri wa chini ya miaka kumi na nane, haitakuwa kinga kumshitaki mvulana au msichana huyo aliridhia kitendo kilichosababisha shambulio la kijinsia. Kunajisi majuha au punguani . Mtu yeyote ambaye, akijua kwamba mwanamke ni juha au punguani na akajaribu kufanya naye ngono kinyume katika mazingira ambayo si ya kubaka, lakini kwa kudhihirika kuwa mtu huyo wakati wa kutenda kosa hilo alijua kuwa mwanamke huyo alikuwa juha au punguani, atakuwa ametenda kosa na atawajibika kwa adhabu ya kifungo cha miaka kumi na nne, pamoja na , au bila adhabu ya viboko. Mume kumnajisi mkewe aliye chini ya umri wa miaka kumi na tano n.k Sheria. Na. 4 ya 1954; Sheria Na.. 4 ya 1998 kif. 11 . Mtu yeyote ambaye ameoa msichana aliye na umri wa chini ya miaka kumi na tano, na akafanya naye ngono au akajaribu kufanya naye ngono kwa ridhaa au bila ridhaa ya msichana huyo, kabla hajafikisha umri wa miaka kumi na tano atakuwa ametenda kosa na atawajibika kwa adhabu ya kifungo cha miaka kumi. Mtu yeyote ambaye ni mzazi au mlezi wa msichana aliye na umri wa chini ya miaka kumi na tano akimwachia msichana huyo au akamruhusu kwa nia kwamba msichana huyo akiwa na umri wa chini ya miaka kumi na tano aingiliwe kimwili na mume wake kwa idhini au bila idhini ya msichana huyo, au kwa ridhaa yake, lakini bado yuko chini ya miaka kumi na tano atakuwa ametenda kosa na atawajibika kwa adhabu ya kifungo cha miaka kumi. Mtu yeyote ambaye anachukua au anajaribu kumchukuwa msichana aliyeolewa chini ya miaka kumi na tano kwa lengo la kufanya ngono na mume wake, kwa ridhaa yake au bila ridhaa ya msichana huyo, akiwa chini ya miaka kumi na tano atakuwa ametenda kosa na atawajibika kwa adhabu ya kifungo cha miaka kumi. Haitakuwa kinga kwa mtu anayeshtakiwa chini ya kifungu kidogo cha kwamba mtu aliyemchukua mwanamke huyo ni mume wake. Kutakuwa na kinga kushtakiwa chini ya kifungu hiki- iwapo mwanamke aliyetendewa kosa hilo ataonekana na mahakama kuwa amefikia umri wa miaka kumi na tano; au iwapo mahakama itaona kwamba mtu aliyeshtakiwa alikuwa na kila sababu za kumfanya aamini na aliamini kwamba msichana huyo alikuwa na umri wa zaidi ya miaka kumi na tano, Hakuna kitu katika kifungu hiki kitakachokuwa ni kosa kwa mwafrika au muasia atakayeoa au atakayeruhusu ndoa ya msichana aliye chini ya umri wa miaka kumi na tano kufuatana na desturi za kabila au dini iwapo haikukusudiwa kuwa ndoa hiyo itafanyika kwa msichana kufanya tendo la ndoa na mumewe huyo kufanya ngono na mume huyo kabla ya kufikia umri wa miaka kumi na tano au kumfanya kuwa amekosa kwa kutoa au kupokea zawadi kwa ajili ya ndoa hiyo au wakati wa sherehe za ndoa hiyo. Vitendo vya shambulio kubwa la aibu kati ya watu Sheria Na. 4 ya 1998 kif. 12 . Mtu yeyote ambaye atatenda hadharani au kwa kificho au atakayefanya jambo au kuwa mshirika au kushirikiana na mtu yeyote kufanya shambulio la aibu, atakuwa ametenda kosa na akipatikana na hatia atawajibika kwa adhabu ya kifungo kisichopungua mwaka mmoja na kisichozidi miaka mitano au faini isiyopungua shillini laki moja na isiyozidi laki tatu; ila endapo kosa limetendwa na mtu mwenye umri wa miaka kumi na nane au zaidi dhidi ya mtu yeyote mwenye umri wa chini ya miaka kumi na nane, mwanafunzi wa shule ya msingi au mwanafunzi wa shule ya sekondari mhalifu atawajibika kwa adhabu ya kifungo cha miaka isiyopungua kumi , pamoja na adhabu ya viboko, na pia ataamriwa kulipa fidia ya kiasi cha fedha kitakachoamuliwa na mahakama kwa yule aliyetendewa kosa hilo kwa ajili ya madhara yaliyosababishwa na mtu huyo. Kuwatumia watoto kwa ngono Sheria Na. 4 ya 1998 kif. 12 . Mtu yeyote ambaye- akiwa anafahamu anamruhusu mtoto yeyote kuwa kwenye sehemu yoyote kwa nia ya kumsababisha mtoto kudhalilishwa kijinsia au kushiriki kwa namna yoyote katika matendo ya ngono au maonyesho ya ngono; anajifanya kuwa ni kuwadi wa mtoto kwa nia ya kufanya ngono au namna yoyote ya udhalilishaji kwa ngono, au maonyesho ya ngono; anamlaghai mtu kuwa yeye ni mteja wa mtoto kwa nia ya ngono au aina yeyote ya udhalilishaji wa kijinsia, au maonyesho ya ngono, kwa njia ya matangazo au kwa kutumia vyombo vya habari, matangazo kwa njia ya mdomo au namna nyingine zinazofanana na hizo; anatumia vibaya uwezo wake au mahusiano yake aliyonayo kwa mtoto, akamlaghai mtoto kufanya matendo ya ngono au namna yoyote ya udhalilishaji wa kijinsia au maonyesho ya kudhalilisha ya ngono; anamtishia, au akitumia nguvu kwa mtoto, kwa nia ya kumlazimisha mtoto kufanya ngono au kwa namna yoyote ya kumdhalilisha mtoto kwa ngono au maonyesho ya ngono; anampa mtoto au wazazi wake fedha, vitu au mafao mengine kwa nia ya kumkuwadia mtoto huyo afanye ngono au namna yoyote ya udhalilishaji wa ngono au maonyesho ya ngono, Atatenda kosa la kumtumia mtoto kwenye matendo ya ngono na atawajibika kwa adhabu ya kifungo kisichopungua miaka mitano jela na kisichozidi miaka ishirini. Matumizi Mabaya ya Ngono Sheria Na. 4 ya 1998 kif. 12 . Mtu yeyote ambaye kwa nia ya kujitosheleza haja yake ya ngono, anafanya jambo lolote kwa kutumia sehemu zake za siri au sehemu yoyote ya mwili wa binadamu au kifaa chochote au tundu lolote au sehemu yoyote ya mtu mwingine, iwe ni kitendo kisichopelikea kubaka chini ya kifungu cha 130, atakuwa ametenda kosa la udhalilishaji kwa ngono endapo atakuwa ameyatenda hayo kwa mazingira yanayoangukia chini ya maelezo yafuatayo, kwa kusema kwamba- bila ya ridhaa ya mtu huyo mwingine; kwa ridhaa ya mtu mwingine ikiwa ridhaa hiyo imepatikana kwa kushurutishwa, vitisho au kumuweka mtu huyo kwenye uoga wa kuuwawa au kuumizwa ikiwa mtu huyo alikuwa amefungiwa kunyume cha sheria; kwa ridhaa ya mtu mwingine ikiwa ridhaa hiyo imepatikana wakati mtu huyo mwingine alikuwa ana matatizo ya akili au alikuwa amelewa pombe au madawa au kitu chochote Mtu yeyote ambaye- anatenda kosa kubwa la kudhalilisha la kijinsia akipatikana na hatia atawajibika kwa adhabu ya kifungo kisichopungua miaka kumi na tano na kisichozidi miaka thelathini, pamoja na adhabu ya viboko, na pia atatakiwa kulipa fidia ya kiasi kitakachoamriwa na mahakama kwa mtu yeyote ambaye kosa lililotendeka na kwa maumivu aliyoyasababisha mtu huyo; anatenda kosa kubwa la udhalilishaji wa kijinsia kwa mtu aliye chini ya umri wa miaka kumi na tano;akipatikana na hatia atawajibika kwa adhabu ya kifungo kisichopungua miaka ishirini na kisichozidi miaka thelathini , na pia ataamriwa kulipa fidia ya kiasi kitakachoamuliwa na mahakama kwa mtu yeyote aliyetendewa kosa hilo na maumivu aliyosababishiwa mtu huyo. Shambulio la Aibu . Sheria Na. 4 ya 1998 kif. 12 . Mtu yeyote ambaye kwa kukusudia anamshambulia au anatumia nguvu kutenda kosa la kijinai anamdhalilisha mtu mwingine kwa makusudi au kwa kutumia kosa la jinai au kumdhalilisha mtu huyo kimapenzi, kwa kutumia maneno au vitendo atakuwa ametenda kosa la kudhalilisha kwa mapenzi na akipatikana na hatia awajibika kwa adhabu ya kifungo kisichozidi miaka mitano jela au faini isiyozidi Shilingi laki mbili au vyote kwa pamoja, na anaweza pia akaamriwa kulipa fidia ya kiasi kitakachoamriwa na mahakama kwa mtu aliyetendewa kosa hilo na kwa madhara au maumivu aliyosababishiwa mtu huyo. Mtu yeyote, mwenye nia ya kumdhalilisha mwanamke na kutoa neno lolote, kwa kutumia sauti yoyote au ishara, au kuonyesha kitu chochote ikiwemo kiungo chochote cha kike au cha kiume, kwa nia kwamba maneno hayo au sauti hiyo isikike, au ishara au kifaa hicho kionekane na mwanamke au kuingilia faragha ya mwanamke, atakuwa ametenda kosa la udhalilishaji wa kijinsia. Ili kuondoa mashaka, matendo ya ngono yatakayosababishwa kwa maneno au matendo na mtu aliye na madaraka katika sehemu ya kazi au sehemu nyingine yoyote, atakuwa ametenda kosa la udhalilishaji wa kijinsia. Kwa madhumuni ya kifungu hiki dhalilishaji unaweza kujumuisha vitendo vyovyote ambavyo chini ya kifungu cha havimaanishi ubakaji . Hakuna shtaka kwa kosa chini ya kifungu hiki litaanzishwa au kuendelea ikiwa lalamiko hilo litafanywa na mlalamikaji wakati wowote baada ya siku sitini tangu kutokea tukio lililosababisha kosa. Uwakala wa kahaba. Mtu yeyote ambaye- analeta au anajaribu kuleta mtu yeyote, ikiwa ni mwanamke au mwanaume wa umri wowote, kwa idhini au bila ya idhini yake kuwa kahaba, ndani ya Jamhuri ya Muungano au nje ya Jamhuri ya Muungano;anamsababisha, au anajaribu kusababisha mtu yeyote mwenye umri chini ya miaka kumi na nane, kuondoka katika Jamhuri ya Muungano, au bila ya ridhaa ikiwa ni kwa au bila ya idhini ya mtu huyo, au bila ya idhini kwa nia ya kumsaidia ajihusishe na ngono zisizo halali na mtu yeyote nje ya Jamhuri ya Muungano, au akimuondoa au kujaribu kumuondoa kutoka katika Jamhuri ya Muungano, mtu huyo, kwa ridhaa yake au bila ridhaa yake kwa nia hiyo; anasababisha, au kujaribu kusababisha, mtu yeyote wa umri wowote, kuondoka katika Jamhuri ya Muungano, kwa ridhaa au bila ridhaa yake, kwa nia ya kwamba mtu huyo atakuwa anaishi au anakwenda kwenye danguro, mahali popote au atamuondoa au kujaribu kumuondoa mtu huyo kutoka katika Jamhuri ya Muungano, kwa ridhaa au bila ridhaa yake kwa nia hiyo; anamleta, au anajaribu kumleta katika Jamhuri ya Muungano mtu yeyote mwenye umri wa chini ya miaka kumi na nane kwa nia ya kumshirikisha kwenye ngono haramu na mtu yeyote hapa ndani au nje ya Jamhuri ya Muungano; anasababisha, au anajaribu kusababisha mtu yeyote wa umri wowote, kwa ridhaa au bila ridhaa ya mtu huyo, kuondoka kwenye maskani yake anayoishi katika Jamhuri ya Muungano ambayo si danguro, kwa nia ya kumhusisha mtu huyo na ukahaba, kuishi au kuhudhuria mara kwa mara kwenye danguro, ndani au nje ya Jamhuri ya Muungano; anamfungia mtu yeyote bila ridhaa ya mtu huyo kwenye danguro lolote au sehemu yoyote kwa nia ya kufanya ngono haramu au udhalilishaji wa ngono kwa mtu huyo, atakuwa ametenda kosa la ukuwadi na akipatikana na hatia atawajibika kwa adhabu ya kifungo kisichopungua miaka kumi na kisichozidi miaka ishirini au faini isiyopungua shilingi laki moja na isiyoziding shillingi laki tatu, au vyote kwa pamoja. Kusafirisha watu Sheria Na. 4 ya 1998 kif. 14 . Mtu yeyote ambaye- anajihusisha na kitendo cha kununua, kuuza or kumbadilisha mtu yeyote kwa fedha au kwa makuballiano mengine; kwa nia ya kusaidia, kuwezesha au kushawishi ununuzi au uuzaji au ubadilishaji au uwekaji wa mtu yeyote kwa ajili ya kulipwa fedha au kwa malipo mengine- anapanga, au anasaidia, mtoto kusafiri ndani au nje ya Jamhuri ya Muungano bila ridhaa ya wazazi wake au walezi wake; au anachukua hati ya kiapo kutoka kwa mwanamke mjamzito kwa makubaliano ya fedha au kitu kingine, kwa ajili ya kumchukua mtoto huyo ambaye hajazaliwa baada ya kuzaliwa; kutoka kwa mwanamke huyo; au anamwajiri mwanamke au mtu na mkewe kwa ajili ya kuzaa watoto; au ikiwa ni mtu anayehusika na uandikishaji wa vizazi, kwa kufahamu, anaruhusu kusaidia taarifia yoyote ya kuzaliwa; au anajihusisha na anachukua watoto kutoka kwenye mahospitali, hifadhi za wanawake, kliniki, shule za awali, vituo vya chekechea au kwenye taasisi yoyote ya watoto au vituo vya ustawi wa jamii kwa kutumia fedha au makubaliano mengine au kumchukua mtoto kwa kumuasili kutoka kwenye taasisi hizo au vituo, kwa kumtishia mama wa mtoto au mtu mwingine yeyote; au anajifanya mama au anasaidia mtu mwingine kujifanya mama wa mtoto huyo, atakuwa ametenda kosa la kusafirisha watu kwa magendo na akipatikana na hatia atawajibika kwa adhabu ya kifungo kisichopungua miaka ishirini na kisichozidi miaka thelathini na faini isiyopungua shilingi laki moja na isiyozidi shilingi laki tatu au vyote kwa pamoja na kwa nyongeza ataamriwa kulipa fidia kwa kiasi kitakachoamriwa na mahakama, kwa yule mtu aliyotendewa kosa hilo. Katika kifungu hiki “mtoto” maana yake ni mtu yeyote mwenye umri wa chini ya miaka kumi na nane. Uwakala wa Ubakaji Sheria Na.. 49 ya 1955 s. 7;Sheria Na. 4 ya 1998 kif.. 15; 9 ya 2002 Jedwali . Mtu yeyote ambaye- kwa vitisho au kutishia anamsababisha au anajaribu kumsababisha msichana yeyote au mwanamke yeyote kujihusisha na ngono haramu ndani au nje ya Tanzania, au kwa kujisingizia au kwa kusema uongo anamsababisha , msichana yeyote au mwanamke kufanya ngono haramu popote nchini au nje ya Jamhuri ya Muungano ; au anatumia, anasimamia, anasababisha, kuchukuliwa na msichana au mwanamke madawa ya kulevya au kitu chochote kwa nia ya kumpoteza fahamu au kupungukiwa nguvu ili mtu yeyote aweze kumfanyia vitendo vya ngono haramu msichana au mwanamke huyo; atakuwa ametenda kosa na akipatikana na hatia atawajibika kulipa faini isiyopungua shillingi laki moja na isiyozidi shilingi laki tatu au kifungo kisichopungua miaka kumi jela na kisichozidi miaka ishirini jela au vyote kwa pamoja na ataamriwa kulipa kiasi kitakachoamriwa na mahakama. Mwenye nyumba n.k. kuruhusu kunajisiwa kwa msichana wa chini ya miaka kumi na tano kwenye nyumba yake . Mtu yeyote ambaye akiwa ni mwenye nyumba au mkazi wa nyumba anaangalia au anafanya au kusaidia kuangalia au kutunza nyumba hiyo, atamshawishi au anajua msichana wa umri wa chini ya miaka kumi na tano kuja mara kwa mara au kuwepo hapo nyumbani kwa madhumuni ya kujihusisha na ngono na mwanaume yeyote ikiwa ngono hiyo ilikusudiwa kufanywa na mwanaume yeyote, atakuwa ametenda kosa na atawajibika kwa adhabu ya miaka mitano : Isipokuwa kwamba itakuwa ni utetezi wa kutosha chini ya shitaka chini ya kifungu hiki iwapo itabainishwa mbele ya mahakama kwamba alikuwa na sababu ya kutosha kumsababisha aamini na anaamini kwamba msichana huyo alikuwa na umri unaozidi miaka kumi na mbili. Mwenye nyumba kuruhusu kunajisiwa msichana wa umri chini ya miaka kumi na sita kwenye nyumba yake . Mtu yeyote ambaye, akiwa ni mwenye nyumba au mkazi wa nyumba hiyo au anaangalia au anafanya au kusaidia kuangalia au kuitunza nyumba hiyo, akimshawishi au kwa kujua msichana wa umri wa juu ya miaka kumi na tano na chini ya miaka kumi na sita kuja mara kwa mara au kuwepo hapo nyumbani kwa madhumuni ya kujihusisha na ngono na mwanaume kinyume cha sheria, iwapo ngono hiyo imekusudiwa na mwanume fulani au mwanaume yeyote, atakuwa ametenda kosa Isipokuwa kwamba itakuwa ni utetezi wa kutosha kwa shtaka lolote chini ya kifungu hiki iwapo itabainishwa mbele ya mahakama iliyopelekewa shtaka hilo kwamba mtu huyo aliyeshtakiwa alikuwa na sababu ya kutosha iliyomsababisha aamini na aliamini kwamba msichana huyo alikuwa na umri wa zaidi ya miaka kumi na sita Kuzuia katika jengo lolote au katika danguro kwa nia fulani . Mtu yeyote ambaye atamzuia mwanamke bila ridhaa yake- katika au kwenye jengo lolote kwa makusudi ya kutaka afanyiwe vitendo vya ngono kinyume cha sheria na mwanaume yeyote, iwe mwanamume fulani au yeyote; au katika danguro lolote, ametenda kosa Wakati ambapo mwanamke atakuwa kwenye jengo lolote kwa nia ya kutenda ngono kinyume cha sheria au yuko kwenye danguro lolote, mtu atachukuliwa kuwa amemfungia hapo endapo, kwa dhamira ya kumlazimisha au kumshawishi kubakia kwenye eneo la jengo hilo au kwenye danguro hilo, mtu huyo akimvua nguo au kitu kingine alichonacho au endapo nguo hizo zimeazimwa au amepewa kwa maelekezo ya mtu huyo, na mtu huyo akamtishia kumchukulia hatua za kisheria endapo ataondoka na nguo hizo alizoazimwa au kupewa. Hakuna hatua za kisheria, za madai au jinai, zitakazochukuliwa dhidi ya mwanamke aliyetajwa na kifungu hiki kwa kuchukua au kupatikana akiwa na nguo au mavazi ambayo yalikuwa muhimu kumwezesha kuondoka kwenye jengo au danguro hilo. Uwezo wa Kupekua. Sheria Na. 55 ya Jedwali la sita . Iwapo hakimu ataona baada ya kupata taarifa iliyotolewa kwake kwa kiapo na mzazi, ndugu au mlezi wa mwanamke au mtu mwingine yeyote ambaye, kwa maoni ya hakimu, ana nia njema kwenye maslahi ya mwanamke au mtu kuwa kuna sababu za msingi za kuhisi kuwa mwanamke huyo amezuiwa kinyume cha utu wa kibinadamu ndani ya eneo la mamlaka ya hakimu huyo, hakimu huyo anaweza akatoa hati ya kuruhusu mtu huyo aliyetajwa kutafutwa, na kama akipatikana, kumchukua na kumfungia kwenye sehemu salama mpaka atakapofikishwa mbele ya hakimu huyo; na hakimu ambaye mwanamke huyo atafikishwa kwake anaweza akafikishwa kwa wazazi au walezi wake, au vinginevyo akashughulikia swala hilo kulingana na hali inavyohitaji au kuruhusu. Hakimu anayetoa hati, kwa hati hiyo au hati nyingine, inayosababisha mtu yeyote anayetuhumiwa kwa kumfungia isivyo halali mwanamke, kukamatwa na kupelekwa mbele ya hakimu na taratibu za kumuadhibu mtu huyo kwa mujibu wa sheria zichukuliwe. Mwanamke anachukuliwa kuwa anafungiwa kinyume cha nia njema kama mwanamke huyo atashikiliwa kwa nia ya kufanya ngono kinyume cha sheria na mwanaume maaalum au mwanaume yeyote; na:- ikiwa ana umri wa chini ya miaka kumi na sita; iwapo ana umri wa zaidi ya miaka kumi na sita na chini ya miaka kumi na nane, akifungiwa bila ridhaa yake au kinyume na matakwa ya yeyote kati ya wazazi wake au mtu yeyote mwenye mamlaka kisheria ya kumuangalia au kumuongoza; au iwapo atakuwa na umri wa zaidi ya miaka kumi na nane na akafungiwa bila ridhaa yake. Mtu yeyote aliyeruhusiwa kwa hati chini ya kifungu hiki kumtafuta mwanamke huyo aliyefungiwa anaweza kuingia (kama ikibidi kwa nguvu) nyumba yoyote, jengo au sehemu yoyote iliyotajwa kwenye hati hiyo, na anaweza kumtoa kutoka kwenye nyumba, jengo au sehemu hiyo. Mwanamume kuishi kwa pato la la ukahaba au ukowadi . Mwanaume ambaye- kwa kufahamu anaishi kwa kutegemea kipato au sehemu ya kipato chake anakipata kutokana na biashara ya ukahaba; au kwenye sehemu yoyote ya umma anashawishi au kutongoza kwa nia ya uasherati, ametenda kosa na endapo ni kosa la pili au zaidi, au kwa kupatikana na hatia zinazofuatana chini ya kifungu hiki mahakama inaweza kwa nyongeza ya adhabu itakazotoa akamhukumu mtuhumiwa adhabu ya viboko. Pale ambapo mwanamume anadhihirika kuishi au kuwa na mahusiano na kahaba, au ikidhihirika kuwa anamuamuru, anatoa maelekezo au ana ushawishi juu ya mienendo ya kahaba kwa namna inayoonyesha kuwa anasaidia, anashawishi au anamlazimisha mwanamke huyo kufanya ukahaba na mtu mwingine yeyote, asipoiridhisha mahakama vinginevyo, atachukuliwa kuwa anajua anaishi kwa kutegemea kipato kutokana na ukahaba. Mwanamke anayeishi kutokana na , au kwa kusaidia. 146A. Mwanamke ambaye akiwa anafahamu anaishi akiwa akitegemea kipato chake au sehemu ya kipato chake kutokana na ukahaba, kwa ajili ya kuishi, ana mamlaka, au anashawishi juu ya mwenendo wa kahaba kwa namna hiyo ili kuonyesha kuwa anasaidia, anashawishi au kumlazimisha mwanamke huyo kufanya ukahaba na mtu yeyote, anatenda kosa. . Uwezo wa kupekua . Iwapo hakimu atajulishwa kwa taarifa itakayotolewa kwa kiapo kuwa kuna sababu za kuhisi kuwa nyumba yoyote, au sehemu ya nyumba inatumika na mwanamke kwa kufanya ukahaba, au na mtu yeyote anayeishi au anayetembelea nyumba hiyo anajulikana kuwa anaishi kwa kutegemea kipato chake chote au sehemu ya kipato chake kwa ukahaba, au ana mamlaka, anaelekeza au kushawishi juu ya mwenendo wa kahaba, hakimu anaweza akatoa hati kuidhinisha polisi yeyote kuingia na kupekua na kumkamata mtu huyo. Kumiliki danguro . Mtu yeyote ambaye ametenga nyumba, chumba, vyumba au sehemu yoyote kwa nia ya ukahaba, anatenda kosa Njama ya kushawishi kujamiiana kusiko halali Sheria . Na. 47 ya 1954 kif . 3 Mtu yeyote akishirikiana na mtu mwingine kumshawishi mwanamke yeyote, kwa udanganyifu au kwa njia za kulaghai anamruhusu mwanaume kufanya ngono isivyo halali na mwanamke huyo atakuwa ametenda kosa na atawajibika kwa adhabu ya kifungo cha miaka mitatu.. Kujaribu kutoa mimba . Mtu yeyote ambaye, kwa nia ya mwanamke, kuharibu mimba iwe mwanamke huyo ana mtoto au hana, kinyume cha sheria akamlisha au akamfanya ale sumu au kitu kingine cha kudhuru au akatumia nguvu ya namna yoyote au akatumia njia nyingine yoyote au namna nyingine, mtu huyo atakuwa ametenda kosa na atawajibika kwa adhabu ya kifungo cha miaka kumi na nne . Kusababisha kuharibika mimba . Mwanamke akiwa na mtoto, ambaye ana nia ya kutaka kutoa mimba kinyume cha sheria akala sumu au kitu kingine cha kudhuru au akatumia nguvu ya namna yoyote au akatumia njia yoyote nyingine iwayo au akaruhusu kutumiwa kwa kitu kama hicho au kufanyiwa kama hivyo, mwananamke huyo atakuwa ametenda kosa na atawajibika kwa adhabu ya kifungo cha miaka saba. Kutoa dawa au vifaa vya kutoa mimba Mtu yeyote ambaye anatoa au anampa mtu yeyote kitu chochote,akijua kwamba kinakusudiwa kutumika kinyume cha sheria kumfanya mwanamke aharibu mimba, iwe mwanamke huyo ana mtoto au hana, mtu huyo atakuwa ametenda kosa na atawajibika kwa adhabu ya kifungo cha miaka mitatu . Ufahamu kuhusu umri wa mwanamke si muhimu . Isipokuwa kama itaelezwa vinginevyo, kosa lolote litakalotendwa kwa mwanamke au msichana chini ya umri uliotajwa halitatiliwa maanani kama mshtakiwa alikuwa hajui kuwa mwanamke huyo alikuwa chini ya umri huo au kuwa aliamini kwamba hakuwa chini ya umri huo. Makosa ya kinyume cha maumbile Sheria Na. 47 ya 1954 kif. 3; Na. 4ya 1998 kif. 16 .Mtu yeyote ambaye- anamuingilia mtu yeyote kinyume cha maumbile au, anamuingilia mnyama kimwili au anamruhusu mwanaume kumuingilia yeye mwanaume au mwanamke kinyume cha maumbile, atakuwa ametenda kosa, na atawajibika kwa adhabu ya kifungo cha maisha na wakati mwingine kifungo kisichopungua miaka thelathini . Ikiwa kosa limetendwa chini ya kifungu kidogo cha (1) cha kifungu hiki dhidi ya mtoto wa chini ya miaka kumi, mkosaji atawajibika kwa adhabu ya kifungo cha maisha. Kujaribu kujamiiana kinyume cha maumbile Sheria Na. 47 ya 1954 kif 3; Sheria Na.. 4 ya 1998 kif; Mtu yeyote ambaye atajaribu kutenda kosa mojawapo katika makosa yaliyotajwa katika kifungu cha 154 atakuwa ametenda kosa na akipatikana na hatia atawajibika kwa adhabu ya kifungo kisichopungua miaka ishirini . Shambulio la aibu kwa wavulana wa chini ya miaka kumi na nne Sheria Na. 10 ya 1959 kif. 3; Na. 4 ya 1998 kif. 18 . Mtu yeyote ambaye atamfanyia shambulio la aibu kinyume cha sheria kijana wa umri wa chini ya miaka kumi na nne, anatenda kosa na kustahili adhabu ya kifungo cha maisha jela. Iwapo shitaka la shambulio la aibu chini ya kifungu hiki linahusu mtoto wa kiume wa chini ya miaka kumi na nne, haitakuwa ni utetezi kwa shtaka hilo kuonyesha kwamba alikubali kitendo hicho cha aibu. Matendo ya aibu baina ya wanaume Sheria Na. 47 ya 1954 kif. 3 Mwanamume yeyote ambaye, iwe hadharani au katika faragha anatenda kitendo chochote cha aibu pamoja na mwanaume mwingine au anamfanya mwanaume mwingine kufanya kitendo hicho na yeye au anajaribu kufanya kitendo hicho na mwanaume yeye mwenyewe au mwanaume mwingine, iwe hadharani au katika faragha, mwanaume huyo atakuwa ametenda kosa na atawajibika kwa adhabu ya kifungo cha miaka mitano. Mwanaume kujamiiana na maharimu Sheria Na. 4 ya 1998 kif. 19 . Mwanaume yeyote ambaye amekatazwa kufanya ngono na mwanamke yeyote ambaye anamjua kuwa ni mjukuu wake, binti yake, dada yake au mama yake, mwanaume huyo atakuwa amekosa na akipatikana na hatia atastahili adhabu- iwapo mwanamke wa na umri wa chini ya miaka kumi na nane, mwanamume huyo atahukumiwa kifungo kisichopungua miaka thelathini; iwapo mwanamke wa umri wa miaka kumi na nane au zaidi, mwanamume huyo atahukumiwa kifungo kisichopungua miaka ishirini; Haitakuwa ni utetezi kwamba kitendo cha ngono kilifanywa kwa ridhaa ya mwanamke huyo. Mwanaume atakayejaribu kutenda kosa chini ya kifungu hiki atakuwa ametenda kosa. Amri ya ulezi . Mtu yeyote akipatikana na hatia chini ya kifungu cha 158 katika mahakama yoyote dhidi ya mwanamke wa chini ya miaka ishirini na moja, mahakama inaweza kubadilisha ulezi yake dhidi ya mwanamke huyo, na ikiwa mkosaji ni mlezi wa mwanamke huyo, mahakama itamuondoa kwenye ulezi huo, na kwenye hali kama hiyo mahakama inaweza ikamteua mtu au watu kuwa mlezi au walezi wa mwanamke huyo wakati akiwa hajafikia utu uzima. Isipokuwa kwamba, Mahakama Kuu wakati wowote inaweza ikabadilisha au ikasitisha amri ya uteuzi wa ulezi na kumteua mtu mwingine yeyote kuwa mlezi au namna nyingine yoyote. Wanawake kujamiiana na maharimu. Sheria Na. 4 ya1998 kif. 20 . Mwanamke yeyote mwenye umri wa zaidi ya miaka kumi na nane ambaye anaridhia na anamruhusu babu yake, baba yake, kaka yake au mtoto wake wa kiume kujamiiana naye (akijua kwamba huyo ni babu, baba, kaka au mtoto wake kama itakavyokuwa) atakuwa ametenda kosa na atawajibika kwa adhabu ya kifungo cha maisha au kifungo kisichopungua miaka thelathini na pia anaweza kuamriwa kulipa fidia ya kiasi kitakachoamriwa na mahakama kwa yule aliyetendewa kosa hilo: Isipokuwa kwamba iwapo mwanaume ni wa umri wa chini ya miaka kumi, kifungo kisichopungua miaka thelathini . Adhabu ya Makosa ya Ngono Sheria Na. 9, Sura ya 101 ya 2002 Jedwali . Pale ambapo mtu yeyote anahukumiwa kwa kosa lolote la kujamiina lililoainishwa chini ya Sura ya XV ya Sheria hii, kama ilivyorekebishwa na Sheria dhidi ya Makosa ya Kujamiiana, mahakama itamhukumu mtu huyo kifungo kama kilivyoainishwa na Sura hiyo. Kipimo cha undugu . Katika kifungu cha 158 na 160 maneno “kaka” na dada” yanajumuisha kaka wa baba mmoja au mama mmoja tu na dada wa baba mmoja au mama mmja, na masharti ya vifungu hivyo yaliyotajwa yatatumika iwe ndugu ambaye ametenda kosa na mtendaji wa kosa hawatambuliki au haujulikani kwa ndoa halali. Idhini ya Mkurugenzi wa Mashtaka G.N.Na. 236 ya 1961 . Hakuna mashitaka chini ya vifungu vya 158 na 160 ya Sheria hii yataanzishwa bila idhini ya Mkurugenzi wa Mashtaka.
Mikataba mbalimbali ya kimataifa, bara na kanda inalinda tasnia ya habari, waandishi wa habari, na watetezi wa haki za binadamu kutoingiliwa na Serikali. Mikataba hiyo inaweka wajibu kwa Serikali kufuata, kuendeleza, na kulinda uhuru wa kutoa maoni na kujieleza. MIKATABA YA KIMATAIFA TAMKO LA KIMATAIFA LA HAKI ZA BINADAMU (UDHR) Kifungu cha 19 cha Tamko hilo kinasema: Kila mtu ana haki ya uhuru wa kutoa maoni na kujieleza; haki hii pia inahusisha uhuru wa mtu kuamini katika maoni yake bila kuingiliwa kwa namna yoyote, na uhuru wa kutafuta na kusambaza taarifa, maoni na mawazo yake kwa njia yoyote bila ya kujali mipaka. Mkataba wa Kimataifa wa Haki za Kiraia na Kisiasa (ICCPR) Tanzania imeridhia mkataba huu mwaka 1976, na hivyo inawajibika kisheria kufuata masharti ya mkataba huo. Kifungu cha 19 cha mkataba huo kinazungumzia uhuru na haki ya kujieleza: 1. Kila mtu atakuwa na haki ya kuwa na maoni na kuyaamini maoni hayo bila ya kuingiliwa kwa namna yoyote. 2. Kila mtu atakuwa na haki na uhuru wa kujieleza; haki hii itahusisha mtu kutafuta, kupokea, na kusambaza taarifa SURA YA II MISINGI YA KISERA NA KISHERIA INAYOSIMAMIA TASNIA YA HABARI KIMATAIFA 8 na mawazo ya aina mbalimbali, kwa njia ya mdomo au maandishi, na bila ya kujali mipaka, kwa kuandika au kuchapisha, kwa njia ya sanaa, au njia nyingine yoyote atakayoichagua. 3. Utekelezaji wa haki zilizoainishwa kwenye aya ya 2 ya kifungu hiki kinaendana wajibu na majukumu maalum. Kwa hivyo, haki hiyo inaweza kuhusisha vikwazo mbalimbali, hata ambavyo ni vya muhimu na vitawekwa kwa mujibu wa sheria:Vinavyolenga kulinda haki na heshima ya watu wengine; (b) Vinavyolenga kulinda usalama wa nchi au utulivu wa kijamii, au afya na maadili ya jamii. Haki ya uhuru wa kujieleza inahusisha kuchambua, kujadili kwa uwazi, kutoa kauli zinayoweza kukwaza, kushitua, kusumbua na kukosoa wengine. Vikwazo: Jaribio la Sehemu Tatu Vikwazo kwa uhuru wa kujieleza vilivyoainishwa kwenye Kifungu cha 19 vitakubalika kisheria iwapo vitakidhi masharti ya jaribio jumuishi lenye sehemu tatu, kama ilivyooneshwa kwenye Kifungu cha 19(3). Kwa mujibu wa jaribio hili: 1. Kikwazo chochote ni lazima kiwekwe kwa mujibu wa sheria, ambayo iko wazi na inayoweza kuonwa na kila mtu (kanuni za uwazi na kutabirika); 2. Kikwazo chochote ni sharti kiendane na moja kati ya malengo ya Kifungu cha 19(3), amabyo ni: a. kulinda haki na heshima ya watu wengine; b. kulinda usalama wa nchi au utulivu wa kijamii, 9 au afya na maadili ya jamii (kanini ya uhalali); na 3. Kiwazo chochote ni sharti kithibitike umuhimu wake na kihusishe vikwazo vichache katika kufikia lengo lililokusudiwa (kanuni za uwiano na umuhimu). Kanuni za uwazi na kutabirika: kikwazo chochote kwa uhuru wa kujieleza ni shari kiwekwe kwa kuzingatia misingi ya kisheria. Sheria hiyo ni lazima ieleze kinagaubaga, ili kufanya mamlaka za Serikali na wananchi waelewe aina ya maoni yanayoruhsiwa na inayokatazwa. Wananchi ni lazima waweze kudhibiti mienendo yao ili kuendana na matakwa ya sheria. Kanuni ya uwiano na umuhimu: kikwazo chochote kwa uhuru wa kujieleza ni lazima kiweke masharti machache kwa kadiri iwezekanavyo, na adhabu yoyote itakayowekwa kwa kukiuka sheria hiyo ni lazima izingatie busara na iwiane na madhara yanayosababishwa na kitendo husika. Kwa mfano, chini ya sheria za kimataifa, adhabu ya kifungo kwa kosa la kukashifu haiwiani na kosa husika, na hivyo haikidhi vigezo vya jaribio hili lenye sehemu tatu. Miundo Huru ya Umoja wa Mataifa na Tume ya Haki za Binadamu na Haki za Watu ya Umoja wa Afrika (ACHPR) Tume ya Haki za Binadamu ya Umoja wa Mataifa iliyoundwa chini ya ICCPR ili kusimamia utekelezaji wa Mkataba huo, katika Ufafanuzi wa Jumla Na. 34 inafafanua maudhui ya haki ya uhuru wa kujieleza na kutoa maoni, pamoja na majukumu ya Dola katika kuhakikisha upatikanaji wa haki hiyo. Kila nchi (dola) ina wajibu wa kutoa taarifa ya namna inavyotekeleza matakwa haya ya kimataifa. Tume 10 hii pia hutoa Mahitimisho ya Jumla ili kusaidia nchi katika kutekeleza matakwa ya Mkataba huo wa ICCPR. Waangalizi Maalum wa Umoja wa Mataifa na Tume ya Haki za Binadamu na Haki za Watu ya Umoja wa Afrika hutoa taarifa na kushauri kuhusu masuala maalum ya haki za binadamu ya nchi wanazoshughulikia kwa kufata dhima ama mtazamo wa nchi husika, na kuchangia kwenye kushamiri kwa misingi ya haki za binadamu kwenye nchi hizo. Waangalizi hao hutekeleza jukumu hili kwa kuzuru nchi husika, kuandika taarifa zinazotokana na ziara hizo, pamoja na kuandika taarifa za dhima mahususi. Taarifa hizo za Waangalizi Maalum ni muhimu katika kuweka kumbukumbu za mienendo, maendeleo na changamoto za kuhakikisha upatikanaji wa haki za binadamu, na katika kutoa mapendekezo ya namna kuendeleza na kulinda haki za binadamu. Waangalizi Maalum wa haki na uhuru wa kutoa maoni na kujieleza wamefafanua kanuni na vigezo mbalimbali kwa changamoto zinazosababishwa na mazingira kwamishi ya kisheria kwa tasnia ya habari nchini Tanzania. Wataalam huru wanne, ambao ni Mwangalizi Maalum wa Umoja wa Mataifa Kuhusu Uhuru wa Kujieleza na Kutoa Maoni,Mwangalizi Maalum wa Tume ya Haki za Binadamu na Haki za Watu ya Umoja wa Afrika Kuhusu Uhuru wa Kujieleza na Kupata Taarifa, Mwakilishi wa Shirika la Usalama na Ushirikiano la Ulaya (OSCE) Kuhusu Uhuru wa Vyombo vya Habari; na Mwangalizi Maalum wa Umoja wa Nchi za Bara la Amerika (OAS) Kuhusua Uhuru wa Kujieleza wametoa matamko mbalimbali ya pamoja kuhusu uhuru wa kujieleza. Baadhi ya kanuni hizo ni kama 11 zinavyooneswa hapa chini:Nchi mbalimbali zina wajibu wa kuweka mazingira wezeshi kwa wananchi kutafuta, kupokea na kusambaza taarifa na mawazo, jukumu linalohusisha pia kutunga sheria zitakazosimamia haki ya kupata taarifa, kulinda wafichua uhalifu, kushughulikia kashfa kwa kutumia sheria za madai badala ya za jinai, na zisizotoa fidia kubwa kupita uhalisia katika maisha ya kawaida. (Tamko la Tarehe 2 Mei 2018).Katika kudhibiti maudhui ya mtandaoni, nchi zina wajibu wa kuzuia baadhi tu ya maudhui hayo, kama vile picha au maelezo yanayohusu ngono zinazohusisha watoto wadogo, na kauli zinazochochea chuki, ugaidi au mauaji ya kimbari.Makatazo ya jumla kuhusu kusambaza habari kwa kutumia kauli butu, tata na zisizotoa ufafanuzi kama vile (habari za uongo” au “taarifa isiyo na uyakinifu” yanapaswa kukomeshwa. (Tamko la Tarehe 3 Machi 2017).Sheria za jinai zinazoshughulikia kashfa ni kikwazo na hazina budi kuondolewa. (Tamko la Tarehe 3 Machi 2017).Kuhusu habari za kwenye mtandao wa intaneti, mawakala (wakiwemo waandishi wa habari na vyombo vya habari) hawastahili kuwajibishwa kwa habari au taarifa yoyote 12 iliyoandaliwa, kutangazwa au kuchapishwa na chombo au mtu mwingine, isipokuwa tu iwapo wataingilia maudhui ya habari hiyo, watakaidi amri halali ya mahakama kuondoa maudhui hayo, na wana uwezo wa kuondoa kitaalam wa kufanya hivyo. (Tamko la Tarehe 3 Machi 2017).Hitaji la kusajili au kutoa leseni kwa mwandishi mmoja mmoja ni kinyume na haki ya uhuru wa kujieleza. Hitaji hilo litakuwa sahihi pale tu wanahabari watakapohitaji kupewa ruhusa ya kuingia sehemu au kwenda kuhudhuria matukio maalum. Kunastahili kuundwa chombo huru kitakachosimamia kwa haki na kwa uwazi, mchakato wa kutoa vibali, na vigezo vya utoaji wa vibali hivyo bila ya kuonesha ubaguzi wa namna yoyote vichapishwe na kuwekwa wazi ili vifahamike na kila mtu mapema iwezekanavyo kabla ya kuombwa kwa vibali husika. (Tamko la Tarehe 18 Disemba 2003).Mamlaka za umma za udhibiti wa tasnia ya habari zilindwe dhidi ya kuingiliwa kisiasa au kiuchumi, ikiwemo uteuzi wa wanachama, mchakato unaolazimu kuhusisha ushiriki mpana wa jamii na usiostahili kuingiliwa kwa namna yoyote ile na chama cha siasa. (Tamko la Tarehe 18 Disemba 2003). 13.MIKATABA YA BARANI AFRIKA Mkataba wa Haki za Binadamu na Haki za Watu wa Umoja wa Afrika (Mkataba wa Afrika) Kifungu cha 9 cha Mkataba wa Afrika kinalinda haki ya uhuru wa kujieleza na kutoa maoni: 1. Kila mtu atakuwa na haki ya kupokea taarifa. 2. Kila mtu atakuwa na haki ya kujieleza na kusambaza mawazo yake kwa kuzingatia misingi ya sheria. Tume ya Haki za Binadamu na Haki za Watu ya Umoja wa Afrika (ACHPR) ina wajibu wa kufasiri Mkataba huo. Tume hiyo imekuwa ikitekeleza wajibu huo kwa namna mbalimbali, ikiwemo njia ya kutoa Maazimio na Matamko. Maazimio na Matamko ya Msingi ya ACHPR: Azimio Kuhusu Haki ya Uhuru wa Taarifa na Kujieleza Kupitia Teknolojia ya Intaneti Barani Afrika (lilikubaliwa Tarehe 4 Novemba 2016): Nchi zilizoridhia Mkataba wa Afrika hazina budi kutunga sheria zitakazohakikisha kupatikana, kuheshimu na kulinda haki ya wananchi ya uhuru wa taarifa na kujieleza kwa kupitia teknolojia ya intaneti. Azimio Kuhusu Usalama wa Waandishi na Watendaji Wengine wa Tasnia ya Habari (lilikubaliwa Tarehe 12 Mei 2011): Nchi (na mamlaka zake husika) zilizoridhia Mkataba wa Afrika hazina budi kutekeleza wajibu wao wa kuzuia na kuchunguza matukio yote ya uhalifu dhidi ya waandishi au watendaji wengine wa tasnia ya habari na kuwashughulikia wahusika wote waliofanya vitendo hivyo kwa mujibu wa sheria. 14.15 Pande zote zinazohusika kwenye mapigano au migogoro inayohusisha matumizi ya silaha zina wajibu wa kuheshimu uhuru wa wanahabari kutekeleza majukumu yao ya kitaaluma, pia zina wajibu wa kuhakikisha usalama wa waandishi na watendaji wengine kwenye tasnia ya habari kwa mujibu wa sheria za kimataifa za masuala ya kiutu. Azimio Kuhusu Kudorora kwa Uhuru wa Kujieleza na Kupata Taarifa Barani Afrika (lilikubaliwa Tarehe 26 Mei 2010): Nchi zilizoridhia Mkataba wa Afrika zina wajibu wa kutunga sheria ili kulinda haki ya uhuru wa kujieleza na kupata taarifa. Sheria hizo ni sharti ziongozwe na kanuni za kimataifa na zile za barani Afrika, zinazolenga kuzuia ukiukwaji wa haki hizi. Nchi zina jukumu la kufanya uchunguzi wa ukiukwaji wowote wa haki hizi, hasa vifo vya waandishi wa habari waliowekwa kizuizini, na kuwafikisha wahusika kwenye vyombo vya sheria. Tamko Kuhusu Kanuni Misingi ya Uhuru wa Kujieleza barani Afrika (lilikubaliwa mwaka 2002): Nchi zilizoridhia Mkataba wa Afrika zina wajibu wa kuhakikisha kupatikana kwa uhuru wa kujieleza na kupata taarifa, ambao pia unahusisha haki ya kutafuta, kupokea na kusambaza taarifa na mawazo ya aina mbalimbali kwa njia ya mdomo au maandishi, na bila ya kujali mipaka, kwa kuandika au kuchapisha, kwa njia ya sanaa, au njia nyingine yoyote atakayoichagua, hata kama ni nje ya mipaka ya nchi. Tamko hili linafafanua misingi mbalimbali, ikiwemo independent private broadcasting sector rather than a State monopoly, which 16 Kuwapo kwa tasnia ya utangazaji habari yenye washiriki wa aina mbalimbali, vyombo huru vinavyomilikiwa na watu au taasisi binafsi, kuliko kuwapo kwa ukiritimba wa Dola (Serikali), ambao ni kinyume cha kuwapo kwa uhuru wa kujieleza.Uwajibikaji wa vyombo vya utangazaji vya umma kwa wananchi kupitia muhimili wa kutunga sheria (Bunge), kuliko muhimili wa utawala.Mamlaka huru za udhibiti wa vyombo vya utangazaji na mawasiliano ya simu, zinazolindwa ipasavyo dhidi ya kuingiliwa kwenye utendaji wao kisiasa au kiuchumi.Mtumo wa usajili wa magazeti na machapisho mengineyo usioweka vikwazo dhidi ya uhuru wa kujieleza.Sheria dhidi ya kashfa zisizozuia usambazaji wa habari au taarifa zenye maslahi mapana kwa jamii.Kulinda vyanzo vya habari au taarifa za siri isipokuwa katika mazingira maalum yaliyoainishwa. MIKATABA YA KIKANDA – AFRIKA MASHARIKI Mkataba wa Kuundwa kwa Jumuia ya Afrika Mashariki Mkataba huu unaunda Jumuia ya Afrika Mshariki. Nchi zilizoridhia Mkataba huu zina wajibu wa kuendeleza kanuni za msingi za za Jumuia hii, kama inayooneshwa kwenye Kifungu cha 6(d), kinachosisitiza “utawala bora, ukiwemo kuheshimu na kufuata misingi ya demokrasia, utawala wa sheria, uwajibikaji, uwazi, pamoja na kutambua na kulinda haki za watu na za binadamu.”
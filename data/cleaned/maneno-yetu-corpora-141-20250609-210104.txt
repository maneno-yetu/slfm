MAELEZO YA MAFUNZO Hifadhi ya Kasa na Nguva Julai 2004 MAELEZO YA MAFUNZO Hifadhi ya Kasa na Nguva MAELEZO KUHUSU KASA UKWELI KUHUSU KASA Kasa ni kiumbe reptilia mpole na mtulivu ambaye asilimia kubwa ya maisha yake ni baharini (ni kiumbe “reptilia” ni mnyama aliye na damu baridi, wanaotaga mayai na wana ngozi yenye magamba). Ni aina 5 tu kati ya 7 za kasa, wanaopatikana katika pwani ya bahari ya Hindi Tanzania. Aina hizo ni: Kawaida, Ng’amba, Duvi, Kigome na Noa. Kawaida na Ng’amba ndiyo aina pekee zinazopatikana (wanaotaga) Tanzania. Kasa wanapumua na utoa machozi ili kupunguza chumvi ya ziada kutoka mwilini. Wana mapafu makubwa ambayo huwaruhusu kukaa chini ya maji kwa muda wa masaa 3 na kuzama chini ya maji yenye kina cha mita 1000. Kasa wanaishi hadi miaka 100. Maishah yao ni ya kuhamahama, kwa kawaida huweza kusafiri kwa zaidi ya km 1000 kwa ajili ya kutaga na kutafuta chakula. MZUNGUKA WA MAISHA YA KASA Kasa jike huwa tayari kubalehe wafikiapo umri wa miaka 30. Baada ya kuingiliwa na dume mmoja au zaidi, kasa jike huenda kwenye ufuko wenye mchanga na kuchimba shimo kwa ajili ya kutaga mayai. Hutaga mayai yenye ganda laini ambayo idadi yake ni kati ya 100 – 200 katika fungu moja. Anaweza kutaga kwenye mafungu 3 hadi 4 kwa msiumu mmoja. Kutaga kwake katika mafungu mengi, kunatokana na ukweli kwamba ni idadi ndogo sana ya mayai yanayoishi mpaka kutoa mtoto. Baada ya kipindi cha siku 50 hadi 70 za mayai kukaa ndani ya kiota, watoto wa kasa huanza kutoka. Kwa kweli watoto hao wanakumbwa na hatari ya kuuwawa au kuliwa na kaa, ndege na samaki. Utafiti umeonyesha kuwa kasa jike hurudia kutaga mayai kwenye ufuko ule ambao yeye alizaliwa. Kasa ni kiumbe muhimu sana katika uwiano wa maisha ya viumbe wa baharini na mazingira yake. Idadi yao inaendelea kupungua na aina zote za kasa zipo hatarini kutoweka kabisa. Ni yai moja tu kati ya elfu moja ambalo mtoto wake huishi hadi kuwa mpevu Jinsia ya kasa watoto inategemeana na hali ya joto au baridi ya mchanga: JOTO = JIKE BARIDI = DUME KASA wa TANZANIA Kasa Kawaida Ng’amba Duvi Noa Kigome Kasa Kawaida Magamba 2 kati ya macho yake Magamba 13: 5 katikati na 4 kwa kila upande Gamba la juu lina rangi za aina mbali mbali zilizochanganyika: rangi ya udongo, kijani, nyeupe, nyeusi, hata nyekundu. Gamba la chini ni jeupe na manjano. Anaweza kufika sm 110 urefu na uzito kilo 235. Anakula majani tu, kwa hivyo mafuta yake ni kijani. 7 Magamba 4 kati ya macho yake Ng’amba Magamba13: 5 katikati na 4 kwa kila upande Gamba la juu lina mchanganyiko wa rangi nyeupe, nyekundu, nyeusi na alama za rangi dhahabu, na la chini ni jeupe na manjano. Kichwa na mikono yake ina rangi nyeusi na manjano. Ananweza kufika sm 91 urefu an uzito kilo 64. Anakula matumbawe na sponji na viiumbe wengine. Madomo wake una ncha kama wa ndege Noa Ngozi laini Anaweza kufika mita 3 urefu na uzito tani 1. Ni mkubwa kuliko kasa wote. Hana magamba, ana ngozi laini yenye matuta saba mgongoni. Rangi ni nyeusi na madoto meupe. Anakula jellyfish Duvi Magamba 15: 5 katikati na 5 kwa kila upande Magamba 5 kati ya macho yake Anaweza kufika sm 100 urefu na uzito kilo 160. Gamba la juu lina umbo la moyo, na pia baadhi yao wana mawe mawe mgongoni Anakula sana kaa na kombe kwa vile mdomo wake una nguvu. Kigome Magamba 4 kati ya macho yake Magamba 19 au zaidi Anaweza kufika sm 75 urefu na uzito kilo 41. Ni kasa mdogo. Anakula viumbe vingi kama vile kamba, samaki wadodo, kaa na jellyfish. Gamba la juu ni kijani chaju na kijivu. Gamba la chini ni jeupe. MWONGOZO WA KUTAMBUA AINA ZA KASA WALIOPANDA Mambo muhimu yanayotumika kutofautisha aina za kasa kwa kutumia alama za nyayo zao ni: Upana wa nyayo (urefu kwa sm, toka nyayo ya kushoto hadi ya kulia) Kina cha shimo analoingia kutaga (kirefu au kifupi) Iwapo ukichora mstari katika nyayo za makofi ya mbele toka kofi la kulia hadi la kushoto utapata mstari mnyoofu au mkingamo (mstari mnyoofu unapatikana iwapo kasa anapanda kwa kupeleka mbele kwa pamoja makofi ya mbele kisha akajivuta kwa kujiburuza mchangani, matokeo yake ni nyayo ambayo iwapo utaitenganisha katikati utapata vipande viwile vilivyo sawa sawa kama taswira ya kioo cha kujiangalia kinanyoonyesha. Mstari mkingamo unapatikana iwapo anapanda kwa makofi ya mbele kutembea kushoto, kulia, kushoto, kulia). Aina za Kasa Kawaida Ng’amba Duvi Kigome Noa Nyayo mchangani Upana wa nyayo ni kati ya sm 90 hadi 130. Mstari mnyoofu wakati wa makofi wakati wa kupanda. Upana wa nyayo ni kati ya sm 70 hadi 80. Mstari mkingamo wa makofi wakati wa kupanda. Nyayo za makofi zinachimba mno. Upana wa nyayo ni kati ya sm 70 hadi 90. Mstari mkingamo wa makofi wakati wa kupanda. Upana wa nyayo ni kati ya sm 70 hadi 80. Mstari mkingamo wa makofi anapopanda. Nyayo za makofi zinachimba kidogo. Upana wa nyayo ni kati ya sm 150 hadi 230. Mstari mnyoofu wa makofi anapopanda. Kina cha shimo analoingia kutaga Refu Fupi Fupi Fupi Refu Eneo la kiota Ufuko wa wazi au aina ya pando. Juu kidogo ya maji kujaa ya bamvua au karibu na mwisho wa mchanga ufukoni. Mara nyingi kiota kipo chini ya kichaka ufukoni. Ufuko wa wazi kasa wenye mwinuko mkali. Ufuko wa wazi. Kiota kipo eneo la wazi mara nyingi karibu na mlango ya mto. Ufuko wa wazi wenye mwinuko mkali na karibu na maji yenye kina kirefu. Ukubwa na idadi ya mayai (kwa kawaida) kwa kiota Kipenyo ukubwa cha ya sm 4-5. Mayai 110 – 130. Kipenyo cha yai sm 3 – 3.5. Mayai 110 – 180. Kipenyo cha yai sm 4 – 4.5. Mayai 100 – 130. Kipenyo cha yai sm 3.5 – 4. Mayai 150 – 200. Kipenyo cha yai sm 5 – 5.5. Mayai 60 – 65. Watoto waliyoanguliwa Urefu sm 5. Gamba la juu ni jeusi. Gamba la chini ni jeupi. Urefu sm 4. Gamba la juu ni jeusi. Gamba la chini ni jeusi. Urefu sm 4.5. Urefu sm 4. Urefu sm 6. Makofi ya mbele marefu sana. UFUKUAJI KIOTA KILICHOANGULIWA Ni muhimu kufukua kiota cha kasa siku 1 au 2 baada ya watoto kutoka, kwa sababu zifuatazo: Kukagua iwapo kuna watoto hai waliokwama kwenye mizizi au takataka Kuhesabu idadi ya mayai yaliyoanguliwa, yaliyooza, viza, watoto waliokufa etc. Kupimo urefu na upana wa kiota Vifaa Daftari na kalamu Mayai ya kasa kuanguliwa baada ya kuhatamiwa kwa siku kati ya 50 – 70 kutegemea joto ndani ya kiota. Kwa kawaida sehemu ya juu ya kiota huonekana kubonyea siku 2 – 3 kabla ya watoto kutoka, hii ni alama muhimu ya kiota kutotoa watoto. Watoto wanapokuwa tayari kutoka, kwa kawaida husogea juu kabisa na kusubiri hapo kwa siku chache. Ili kukagua baada ya kuona dalili au siku zimefika, fukua kiota kwa makini. Ufukuaji sharti ufanyike muda wa JIONI au USIKU tu, sababu ukitokea usumbufu huo utasababisha watoto kutoka, basi isiwe ni tatizo kwani hawataathirika na joto, kushambuliwa na viumbe wengine kama kaa, ndege, samaki etc. Chimba chini kwenye kiota na ondoa magamba ya mayai au mayai yalioharibika. Mara utakapokuwa umelaza mayai vizuri sambamba na kiota hesabu idadi ya: Magamba tupu ya mayai (waliototolewa kwa ufanisi) Mayai yaliyoharibika (ambayo hayakufaa) Waliofia ndani ya mayai (ambayo hayakufanikiwa) Hii itakupa kumbukumbu ya idadi ya viota vilivyofanikiwa, kwa maneno mengine idadi ya viota vilivyototolewa vizuri na ambavyo havikutotolewa vizuri. Uhamishaji wa kiota ufanyike iwapo kipo katika hatari ya athari zifuatazo: Kufunikiwa na maji (maji tele ya bamvua) Mmomonyoko unaotokana na mawimbi au upepo mkali Kushambuliwa na wanyama Usumbufu wa binadamu Kiota kihamishwe ndani ya MASAA 2-6 mara baada ya kutaga mayai. Utafiti umeonesha kuwa kipindi kigumu cha uhamishaji ni kati ya MASAA 6 HADI SIKU 21. Katika kipindi hiki, mayai yapo hatarini kuharibika hivyo inatakiwa UANGALIFU WA HALI YA JUU. Vifaa Ndoo Tepu Mifuko ya plastiki au glovu ya mikononi Daftari na kalamu Kitambaa (kufunika mayai) Fukua taratibu hadi kufikia yai la juu. Pima urefu toka juu usawa wa mchanga hadi kufikia yai la kwanza, na andika kipimo katika daftari. Andaa ndoo ya kubeba mayai kwa kuweka mchanga ndani kiasi cha kina cha inchi moja. Kama inawezekana, tumia mifuko SAFI ya plastiki kushika mayai katika kiota na kuyaweka ndani ya ndoo. Wakati wa kuhamisha mayai na kuweka katika ndoo, YASIGEUZWEGEUZWE. Yabebwe WIMA kwa uangalifu. Mchanga usiwekwe kati ya mayai ndani ya ndoo na mayai yasiwe na mchanga. Utaratibu wa Kuhamisha Mayai Baada ya yai la mwisho kutolewa katika kiota, pima kina cha kiota toka juu hadi chini na andika katika daftari. Pima upana wa chumba cha mayai katika kiota (kwa kawaida ni kiasi cha sm 25). USISAHAU KUHESABU MAYAI. KUHAMISHA KIOTA CHA KASA Kazi ya kuhamisha kiota ifanyike KABLA saa 4 ausbuhi au BAADA YA saa 12 jioni. Ikiwa haiwezekani na mayai yanaondolewa wakati wa joto la mchana, hakikisha mayai yamewekewa kivuli na hayapati mwanga wa jua. Tumia kanga / kipande chochote cha mmea kufunika mayai wakati wa kuhamisha. Mchanga eneo hilo uwe na unyevunyevu. Chimba kiota katika umbo la MTUNGI WEYE MDOMO MREFU, kutumia vipimo vilivyochukuliwa vya kiota cha awali. KWA UANGALIFU MKUBWA, chukua mayai ya juu katika ndoo ukitumia mifuko ya plastiki kuyashika na bila ya kuyageuza-geuza yaweke ndani ya chumba cha kiota. Mayai yote yagusane pamoja, mchanga kidogo utakaoonekana hauna tatizo. HESABU MAYAI YOTE WAKATI WA KUWEKA NDANI YA KIOTA KIPYA na andika jumla yake katika daftari. Mayai yote yakiwa ndani ya chumba cha kiota, fukia kwa mchanga na gandamiza vizuri. Kiota kipya kitengenezwe eneo ambalo maji tele ya bamvua kubwa hayafiki pia eneo zuri zaidi ni lile lenye kivuli na halina mizizi. Beba ndoo kwa uangalifu na usitikise unapoelekea eneo jipya ili kuzuia uharibifu wa mayai. Usafirishaji ufanyike haraka iwezekanavyo. Utengenezaji Kiota Kipya Kumbuka kuwa umbo la kiota cha kasa ni kama MTUNGI WENYE MDOMO MREFU. Umbo hili linahitajika kutengenezwa katika kiota kipya, zingatia vipimo vya kiota cha awali kuepuka mayai mengi kuwa viza. Usafirishaji Mayai Kazi njema! Vifaa Tepu Spana na pete Daftari na kalamu Kasa Wanaotakiwa Kufungwa Pete Urefu chini ya SM 40 ASIFUNGWE pete Urefu kati ya SM 40 – 65 (kijana) Funga katika kofi la NYUMA Urefu zaidi ya SM 65 (mkubwa) Funga katika kofi la MBELE Namna ya Kufunga Pete Pete ifungwe sehemu yenye nyama laini na sio kwenye mshipa. Shika kwa vidole kutambua sehemu ya kofi inayofaa. Funga pete kwa kuizamisha kiasi cha 2/3 ndani ya nyama na 1/3 ibaki nje. Kasa Wakubwa (KOFI LA MBELE) Funga pete kwenye nyama laini iliyopo katika ya kifundo cha kwanza sehemu ya nyuma ya kofi karibu na mwili wa kasa. Kwa kawaida kasa wakubwa hufungwa PETE MBILI, moja katika kila kofi, kwa tahadhari iwapo moja itapotea. UWEKAJI PETE ZA KASA Ufungaji wa pete za kasa ni muhimu kwani unasaidia kuelewa yafuatayo: Idadi ya wanaotaga na kasa anapanda mara ngapi. Idadi ya kasa na mtawanyiko wake Tabia yake ya uhamaji na taratibu zake Pete zifungwe kwa kasa na mtu aliyefundishwa kazi hiyo. Siku zote kabla ya kufunga pete, kagua makofi yote ya kasa kama yana pete nyingine iliyotangulia Kasa Kijana (KOFI LA NYUMA) Funga pete kwenye kofi la nyuma sehemu inayofuata baada ya pengele ya kwanza karibu na mkia wake. Kwa kawaida kasa vijana wafungwe kwenye kofi MOJA TU. 20 Gandamiza taratibu koleo mpaka ncha ya pete iguse ngozi ya kasa na lenga tundu ya pete ili iwe katika usawa na ngozi. Kwa haraka na uimara bonyeza koleo ukitumia mikono yote miwili. Kagua kwa kugeuza kofi iwapo pete imefungwa vyema. Andika NAMBA YA PETE na taarifa za kasa kwenye daftari (tarehe, aina, mahali, ukubwa). Kuna mazingira ya aina mbili ya kukamata kasa na kumfunga pete: Anapopanda ufukoni kutaga Anaponasa kwenye nyavu za wavuvi. Hatua za Kufunga Pete Iwapo kasa alipanda kutaga, pete ifungwe anapomaliza kutaga na sio vinginevyo, pale anapokuwa ana fukia kiota chake. Dalili zifuatazo huonyesha kuwa kasa amemaliza kutaga: Kuonekana kwa mwinuko uliorefuka wa mchanga nyuma ya kasa. Iwapo kasa ana mchanga kichwani. Kama huna uhakika, SUBIRI Msogelee kasa kwa nyuma UKIWA KIMYA bila kelele yeyote. Funika kichwa chote cha kasa kwa kitambaa ili awe mtulivu. Kupima urefu na upana ya magamba. Weka pete kwenye kolea yake (namba zifuatane). Hakikisha pete imekaa vizuri. Weka koleo yenye pete kwenye nyama laini (elekeza kwa mikono yako). Hakikisha kuwa ncha ya pete kitakiwe sambamba na tundu itakayofungwa. NGUVA Nguva wana rangi ya kijivu na udongo na imekolea zaidi sehemu ya juu kuliko ya chini. Wamefanana na pomboo na wana pua kubwa iliyo fupi. Upatikanaji na Hatari Zinazowakabili Nguva huishi kwenye maeneo ya kina kifupi katika maji ya tropiki (katika nchi za joto) katika maeneo yote ya Bahari ya Hindi na Pasifiki. Katika ukanda wa Afrika Mashariki, nguva wana hatari kubwa ya kutoweka kutokana na kukamatwa kwenye nyavu za mitego, kuwindwa na uharibifu wa maeneo yao ya malisho. Ikiwa nguva atakamatwa kwenye nyavu, hufa mara moja kwa kukosa nafasi ya kuja juu kuvuta hewa. Kuzaliana Kama ilivyo kwa binadamu, na tembo, nguva wanaweza kuishi maisha marefu hadi kufikia miaka 70. Nguva huzaa mtoto wake wa kwanza akiwa na umri wa miaka kati ya 10 na 17. Hubeba mimba kati ya miezi 13 hadi 15 na huzaliwa mtoto mmoja tu. Nguva ataendelea kuzaa kila baada ya miaka 3 hadi 7. Ndama aliyezaliwa anaweza kufikia uzito wa kilo 30 na hunyonya kwa muda wa karibu miaka miwili. Maisha yao Baharini Nguva huogelea kwa kutumia mkia wao bapa kama wa nyangumi wakisaidiwa na mapezi ya mbele kwa kujihimili na kugeuka. Mwendo wao ni wa taratibu. Wachunguzi na mabaharia wa mwanzo waliamini kuwa nguva walikuwa nusu watu kwa sababu ya miili yao iliyoumbwa kwa umaridadi pamoja na matiti makubwa chini ya mapezi yao. Wana kichwa cha mviringo na macho madogo na pua zao ziko juu ya mdomo, na kama wanyama wengine, nguva ni lazima aibuke juu ya maji ili kuvuta pumzi. Tofauti na wanyama wengine wa majini kama vile nyangumi au pomboo, nguva hawezi kuzuia pumzi kwa muda mrefu haswa anapokuwa anaogelea kwa kasi. Nguva wana uwezo mdogo wa kuona lakini wana uwezo mkubwa wa kusikia. Hutafuta na kula majani ya baharini kwa kutumia sharubu ngumu zenye hisia kwenye mwili wake ambazo zinafunika sehemu ya juu ya mdomo wake. Meno yao kama vipembe yanaweza kuonekana haswa kwa nguva dume na baadhi ya majike yenye umri mkubwa. Wakati wa kipindi cha kuzaliana nguva dume hutumia vipembe vyao kupigana. Chakula Chakula kikuu cha nguva ni majani ya bahari. Kwa hiyo hutumia muda wao mwingi wa malisho kwenye maji mafupi na kwenye matumbawe na sehemu ambazo maji ya mto huingia baharini. Mojawapo ya maeneo muhimu ya nguva hapa Tanzania ni delta ya Mto Rufiji. Uhifadhi Nguva wanahifadhiwa rasmi chini ya sheria ya taifa (Sheria ya Wanyama pori na Uvuvi) na wameorodheshwa na Shirikisho la Uhifadhi Duniani (IUCN) kama wanyama walio katika tishio la kutoweka. Hata hivyo kutokana na miaka mingi ya kuwawinda kupita kiasi idadi ya nguva nchini imepungua kupita kiasi. Jitahada zinafanyika kuchunguza hali ya nguva nchini kwa kwenda kuwaona kwenye maeneo pamoja na mahojiano na wenyeji ili kuelewa vizuri ukubwa wa idadi yao kwa sasa, upatikanaji wao na hatari zinazowakabili. Nguva au “ng’ombe wa baharini” ni viumbe wa baharini ambao hukua hadi kufikia mita 3 kwa urefu na uzito unaoweza kufikia kilo 400. Jina la ngo’mbe wa baharini linatokana na ukweli kwamba nguva hula majani ya baharini ambayo hutengeneza nyanda za malisho kwenye maji ya pwani zilizotulia. Kadri Nguva wafanyavyo malisho, hung’oa mmea wote na kuacha alama ya sehemu walizojilisha.